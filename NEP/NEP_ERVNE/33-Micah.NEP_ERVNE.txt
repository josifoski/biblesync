{i1:1} सामरिया र इस्राएललाई दण्ड दिइनेछ
{1:1} परमप्रभुको यो वचन मीकाकहाँ आयो। यो राजा याताम आहाज र हिजकियाहका समयमा भएको थियो। यी मानिसहरू यहूदाका राजाहरू थिए। मीका मोरेशेत बाट आएका थिए। मीकाले यो दर्शन सामरियार यरूशलेमको बिषयमा देखे।
{1:2} हे जाति-जातिका मानिसहरू हो! तिमीहरू सबैले सुन, हे पृथ्वी र त्यसमा बस्ने मानिसहरू सुन। मेरो मालिक, परमप्रभु उहाँको पवित्र मन्दिरबाट आउँदै हुनुहुन्छ। मेरो मालिक तिमीहरूको बिरुद्धमा एकजना साक्षी भई आउँनु हुनेछ।
{1:3} हेर, परमप्रभु आफ्नो वास स्थानबाट बाहिर जाँदै हुनुहुन्छ। उहाँ पृथ्वीको अग्लो ठाउँमा जानको निम्ति उभिएर तल आउँदै हुनुहुन्छ।
{1:4} परमप्रभु परमेश्वरको चरणमुनि पर्वत पग्लेर जानेछ, जसरि मैन आगोमा पग्लन्छ, जसरि उपत्यकाहरू टुक्रा-टुक्रा हुन्छन्। जसरी पहाडबाट पानी बगेर झर्छ।
{1:5} यस्तो भयो किनभने याकूबले पाप गरेको थियो। किनभने इस्रएलका कुल समुहले पाप गरेका थिए। याकूबको पाप के हो? यो सामरिया हो। यहूदाको अग्लो स्थान कुनहो? यो यरूशलेम हो।
{i1:6} सामरिया पापको करण
{1:6} यसकारण म सामरियालाई खाली मैदानमा भग्नावशेषको थुप्रोमा परिणत गरिदिनेछु। त्यो यस्तो स्थान हुनेछ जहाँ दाख रोपिनेछ। म सामरियाका ढुङ्गाहरूलाई बेंसीमा फालिदिनेछु र त्यसका जगहरू सतहमा पुर्याइदिनेछु।
{1:7} म त्यसका मूर्तिहरू सबै टुक्रा-टुक्रा पारिदिनेछु। सबै धन जे त्यले कमाएको छ भस्म पारिदिनेछु र म तिनीहरूको झूटा देवताहरूको मुर्तिहरू सबै ध्वंश गरिदिनेछु, जबकि यी मूर्तिहरू वेश्याबृति मार्फत बनिएका थिए। ती मूर्तिहरू फेरि वेश्याहरूलाई नै तिर्न प्रयोग हुनेछन्।
{i1:8} मीकाको ठूलो दुःख
{1:8} म चाँडै बिनाशको बिषयमा शोकाकुल हुनेछु र म विलाप गर्नेछु। म खालि खुट्टा र नाङ्गै हिँड्नेछु। म स्याल जस्तै साह्रो कराउँनेछु र शतुरमुर्गा झैं विलाप गर्नेछु।
{1:9} सामरियाको घाऊ निको हुनेछैन। त्यसको पाप यहूदा सम्म फैलनेछ। यो मेरा मानिसहरूको शहरको प्रवेसद्वार सम्म जानेछ, किनकि यो त यरूशलेम सम्म आपुगेको छ।
{1:10} यो कुरा गातमा नभन। त्यसका निम्ति रूँदै नरोऊ, विलाप गर्दै बेत-लाप्रामा धुलोमा लडी-बडी गर।
{1:11} हे शाफीरका वासिन्दाहरू हो, तिमीहरू आफ्नो बाटोमा नाङ्गो र लज्जित भएर जाऊ। ती मानिसहरू जो सानानको वासिन्दाहरू हुन् तिनीहरू बाहिर आउने छैनन्। बेतेसेलमा मानिसहरूको रूवाबासिले तिमीबाट सहाएता लिनेछन्।
{1:12} मारोतका वासिन्दाहरूले केही राम्रो कुरा होस् भनी व्याकुलतापूर्वक पर्खिरहेकाछन्। किनभने कष्ट परमप्रभुबाट यरूशलेमको मुलढोकामा आएकोछ।
{1:13} हे लाकीशका वासिन्दाहरू हो! तिमीहरूले वेगवान घोडाहरू रथमा बाँध। सियोनको पाप रथहरूबाट नै शुरु भएको थियो। जसको मार्फत तिनीहरूले इस्राएलले गरे जस्तै पाप गरे।
{1:14} यसकारण मोरशेत गातमा तिम्रो बिदाको सौगात तिमीले दिनु पर्नेछ। अकजीबाका घरहरूले इस्राएलका राजालाई धोका दिनेछन्।
{1:15} हे मोरेशाका वासिन्दाहरू! तिनीहरूको बिरुद्ध म एक जना मानिस पठाऊनेछु जसले तिमीहरूबाट सबै चिजहरू खोस्नेछ। इस्रएलको महिमा अदुल्लाम सम्म आउनेछ।
{1:16} यसकारण तिमीले आफ्नो केश काट, चिण्डे  होऊ। किनकि तिमी आफ्नो छोरा-छोरी जसलाई तिमी माया गर्छौ तिनीहरूका निम्ति रूँने छौ अनी तिम्रो शोक दर्शाउनको निम्ति एउटा गिद्ध झैं चिन्डे होऊ। किनकि तिम्रो नानीहरूलाई कैदी झैं लगिनेछ।
{i2:1} मानिसहरूका दुष्ट योजना
{2:1} मानिसहरूमाथि यस्तो बिपत्ति आइपर्नेछ, जो पापपूर्ण योजनाहरू बनाउँछन्। यस्ता मानिसहरू ओछ्यानमा सुति-सुति षड्यन्त्र रच्दछन्, अनि बिहान उज्यालो हुने बित्तिकै आफ्नो षड्यन्त्रमा हिँड्न थाल्दछन्। त्यसो गर्ने सामर्थ तिनीहरूसँग छ।
{2:2} तिनीहरूले जमीनको चाहना गर्छन् भने तिनीहरूलाई लिन्छन्। तिनीहरूले घरहरू लिने इच्छा गर्छन भने यसलाई लिन्छन्। तिनीहरूले कुनै पनि मानिसलाई धोका दिन्छन् र उसको घर लान्छन्। तिनीहरूले एउटा मानिसलाई धोका दिन्छन् र उसको सबै चिजहरू लिनेछन्।
{i2:3} मानिसहरूलाई सजाय दिने परमप्रभुको योजना।
{2:3} यसकारण परमप्रभु यी कुराहरू भन्नुहुन्छ: “हेर म तिमीहरूमाथि विपत्ति ल्याउने योजना बनाउँदैछु। तिमी आफ्नो सुरक्षा गर्न सक्दैनौ। तिनीले आफैंले आफैंलाई यो कष्टमा सहायता गर्न सक्दैनौ। किनभने नराम्रो समय आउँदैछ।
{2:4} त्यस समय मानिसहरू तिमीमाथि हाँस्नेछन्। तिम्रो बिषयमा बिलापको गीत तिनीहरूले गाउँनेछन्। अनि भन्नेछन्, ‘हामी नष्ट भयौं, परमप्रभुले हाम्रा मानिसहरूको जमीन खोसेर अरू मानिसहरूलाई दिनुभयो। हो उहाँले मेरो जमीन हाम्रो शत्रुहरूलाई बाँडिदिनु भयो।
{2:5} जब त्यो भूमि परमप्रभुका मानिसहरूको सभामा चिठ्ठाहालेर बाँडिन्छ, प्रतिनिधिको रुपमा सेवा गर्ने तिम्रो कोही हुनेछैन।’”
{i2:6} मीकालाई उपदेश दिन दिएनन्।
{2:6} मानिसहरू भन्छन्, “तिमीले हामीलाई उपदश नदेऊ, उनीहरूले यस्तो गर्नु हुँदैन थियो, हामीमाथि कुनै पनि नराम्रा कुराहरू आईपर्ने छैनन्।”
{2:7} याकूबका मानिसहरूले भन्छन्, के परमप्रभु रिसाउनु भएको छ? के उहाँको कर्महरू यी हुन्? के धार्मिक जीवन जीउनेहरूको लागि उहाँले असल चिजहरू गर्नुहुन्न र?
{2:8} तर अहिले मेरो आफ्नै मानिसहरू मेरो शत्रु भएका छन्, जसले आफू सुरक्षित छौं भनि सम्झन्छन्। तिमीहरू उनीहरूको खाष्टो चोर्छौ जस्तो कि तिनीहरू युद्ध बन्दीहरू हुन्।
{2:9} मेरो मानिसका स्त्रीहरूलाई तिमीहरूले घरबाट निकालेर जानको निम्ति बिवश बनायौ, जुन घरहरू राम्रो र आरामदायी थिए तिमीले उनीहरूको सा-साना नानीहरूलाई मेरो आशिष देखि बन्चित गरायौ।
{2:10} उठ, अनि यहाँबाट भाग! त्यो विश्राम गर्ने ठाउँ हैन। किनभने यो ठाउँ पवित्र छैन्, यो नष्ट भएर गयो, यो डरलाग्दो विनाश हो।
{2:11} यो सम्भव हुन्छ कि एकजना झूटा-अगमवक्ता आउँछ, अनि झूटो बोल्छ। उसले भन्न सक्छ, “यस्तो एउटा समय आउनेछ, जब त्यहाँ प्रशस्त मद्य हुनेछ।” यस प्रकारका अगमवक्ता तिनीहरू चाहन्छन्।
{i2:12} परमप्रभुले उहाँका मानिसहरूलाई एकसाथ ल्यउनुँ हुन्छ।
{2:12} हे याकूब, म निश्चयनै तिमीहरू सबैलाई भेला गर्नेछु। म इस्राएलका बाँचेका सबैलाई भेला पार्नेछु। म तिनीहरूलाई गोठका भेंडा़ बाख्राहरू र खर्कका बिचमा बथान झैं एकै ठाउँमा भेलापार्नेछु। फेरि त्यो स्थान धेरै मानिसहरूको भिडले खचाखच र हल्ला- खल्ला हुनेछ।
{2:13} तिनीहरू मध्ये एकजना आउनेछ, जसले पर्खाल भत्काएर जान सक्नेछ। उसले पर्खाल भत्काएर मानिसको अघि बाटो बनाउने छ, र मानिसको अघि बाटो तयार पार्नेछ। तिनीहरू मोक्ष प्राप्त गरेर त्यो शहर छोडेर जानेछन्। तब राजा तिनीहरूसँग जानेछन्। परमप्रभु मानिसहरूसँग हुनुहुनेछ।
{i3:1} इस्राएलको अगुवाहरू दुष्टताको दोषी
{3:1} फेरि मैले भनें, “हे याकूबका अगुवाहगरु, अब सुन्। इस्राएलको शासकहरू तिमाहरूले न्याय के हो सो जान्नु पर्छ।
{3:2} तिमीहरूले मलाई घृणा गरेर खराबलाई प्रेम गर्छौ। तिमीले मानिसको छाला काढ्छौ। तिमीहरूले तिनीहरूका हड्डीहरूबाट मासु निकाल्दछौ।
{3:3} तिमीहरूले मेरा मानिसहरूलाई ध्वंश पारिरहेका छौ। तिमीहरूले उनीहरूको छाला सम्म काढि रहेको छौ। तिनीहरूको हड्डी भाँचेर भाँडामा पकाइने मासुको टुक्रा जस्तै बनाउँदै छौ।
{3:4} तिमीहरूले परमप्रभुको प्रार्थना गरिरहेकाछौ तर परमप्रभु जवाफ दिनुहुन्न। परमप्रभुले आफ्नो मुख तिनीहरूदेखि लुकाईरहनु भएकोछ। किनकि तिमीहरूले नराम्रो कर्म गरेका छौ।”
{i3:5} झूटो अगमवक्ताहरू
{3:5} परमप्रभु झूटा अगमवक्ताहरूको विषयमा भन्नुहुन्छ जसले मेरा मानिसहरूलाई पाप गर्न लगाए। “यदि मानिसहरूले यी झूटो अगमवक्ताहरूलाई खान दिए भने तिमीहरूलाई ‘शान्ति होस्’ भन्दछन्, यदि ती मानिसहरूले खान दिएनन् भने तिनीहरूको विरूद्ध सेनाहरू भड्काउँछन्।
{3:6} “यसकारण यो तिम्रो निम्ति रात झैं हुनेछ, तिमीले कुनै दर्शन देख्न पाउनेछैनौ। भविष्यको गर्वमा जे लुकेको छ, तिमीले बताउन सक्दैनौ। यसकारण तिमीहरूलाई अँध्यरो जस्तै लाग्नेछ। अगमवक्ताहरूमाथि सूर्य अस्ताउनेछ। अनि उनिहरूलाई दिन पनि रात जस्तै हुनेछ।
{3:7} दर्शन देख्नेलाई लज्जित पारिनेछ। एकजना मानिस जो अगमवक्ता हो उसलाई झमेलामा पारिन्छ। तिनीहरूले तिनीहरूको आफ्नो अनुहार छोप्छन्। किनभने परमेश्वरबाट त्यहाँ उत्तर आउनेंछैन।”
{i3:8} मीका परमेश्वरका साँच्चो अगमवक्ता हुन्।
{3:8} तर परमप्रभुको आत्माले मलाई शक्ति, न्याय, अनि सामर्थ्य दिनुभएको छ। म याकूबलाई उसको अपराध बताउँनेछु। हो, म इस्राएललाई त्यसको पापको बिषयमा भन्नेछु।
{i3:9} इस्राएलका अगुवाहरू दोषी छन्।
{3:9} हे याकूबका अगुवाहरू, इस्राएलका शासकहरू, तिमीहरू मेरो कुरा सुन। तिमीहरू न्यायलाई घृणा गर्दछौ। यदि कुनै वस्तु बाटोमा छ भने, तिमीहरूले त्यसलाई बाङ्गो पारिदिन्छौ।
{3:10} तिमीहरूले सियोनको निर्माण गर्दा मानिसको हत्या गर्यौ। तिमीहरूले यरूशलेमलाई पापको मूलढोका बनाउँ छौ।
{3:11} यरूशलेमका न्यायधीशहरूले घुस लिएर न्याय गर्छन्। यरूशलेमका पूजहारीहरूले ज्यानलिएर ब्यावस्था सिकाउँछन्। मानिसहरूले अगमवक्ताहरूलाई पैसा दिनुपर्दथ्यो, अनि मात्र उनीहरूले कुनै दण्ड पाउँदैनथिए। उनीहरूले सोच्थे, परमप्रभुले उनीहरूलाई बँचाउँछन् अनि भन्छन्, “परमप्रभुले हामीलाई साथ दिनुहुन्छ, यसैकारण हामीमाथि कुनै बिपत्ति आउन सक्दैन।”
{3:12} हे अगुवाहरू! तिमीहरूको कारणले सियनको विनाश भयो। यसैकारण यो खेत झैं जोतिनेछ। यरूशलेम ढुङ्गाको थुप्रो बनिनेछ, अनि मन्दिरको डाँडा जङ्गलले ढाकिएको पहाड जस्तै सुनसान हुनेछ।
{i4:1} व्यावस्था यरूशलेमबाट आउने छ
{4:1} अब पछिल्लो दिनमा परमप्रभुको मन्दिर, डाँडा चाहिँ पहाडहरूमा सर्वोच्च बनाईने छ, अनि त्यो पहाडहरू भन्दा उच्च पारिने छ अनि अरू जातिहरू त्यसमा ओईरिएर आउनेछन्।
{4:2} धेरै मानिसहरू त्यहाँआएर भन्नेछन्, “आऊ हामी परमप्रभुको पहाड, याकूबको परमेशवरको मन्दिरमा जाउँ, र उहाँले हामीलाई आफ्नो मार्ग सिकाउँनु हुनेछ। हामीहरू उहाँको मार्गमा हिंड्नेछौं।” किनभने व्यवस्था सियोनबाट, र परमप्रभुको वचन यरूशलेमबाट निस्कने छन्।
{4:3} उहाँले देशमा बिभिन्न मानिसहरूका बीच इन्साफ गर्नु हुनेछ र टढा सशक्त सामर्थी जातिहरूको झगडा़को फैसला गर्नु हुनेछ। तिनीहरूले आफ्ना तरवारहरू पिटेर हलोको फाली र भालाहरू चाहिँ हँसिया बनाउनेछन्। जाति-जातिहरूले एक-अर्काको बिरूद्धमा, तरवार चलाउने छैनन्, न त तिनीहरूले कहिल्यै लडाईं गर्न सिक्नेछन्।
{4:4} तर प्रत्येक मानिसहरू तिनीहरूको आ-आफ्नो दाखको बोट र नेभाराको बोट मुनि बस्नेछन्। कसैले तिनीहरूलाई डर देखाउने छैन। किनभने सर्वशक्तिमान परमप्रभु परमेशवरको मुखले नै यी कुराहरू भन्नु भएकोछ।
{4:5} सबै जातिका मानिसहरू चाँहि आ-आफ्नो देवताको नाउँमा हिंड्नेछन्। तर हामी चाँहि सदा-सर्वदै परमप्रभु हाम्रा परमेशवरको नाउँमा हिंड्नेछौं।
{i4:6} राज्य फर्काएर ल्याइन्छ
{4:6} परमप्रभु भन्नुहुन्छ, “लङ्गडाहरूलाई म त्यसदिन जम्मा गर्नेछु, अनि धपाईएकाहरूलाई र तिनीहरू जसलाई मैले दण्ड दिएको थिएँ, म भेला गर्नेछु।
{4:7} “लङ्गडाहरूलाई एउटा बेचेको भाग र फ्याँकिएकाहरूलाई एउटा सामर्थी जाति तुल्याउनेछु।” तिनीहरूमाथि सियोनमा परमप्रभुले अब देखि सदा-सर्वदै राज्य गर्नुहुनेछ।
{4:8} अनि तिमी, हे एदेरका धरहरा, सियोनकी छोरीको डाँडा। पहिलेको शासक तिमीहरू कहाँ आउँनेछन्, र यरूशलेमको छोरीको अधिराज्य कायमहुनेछ। जसरि पहिला थियो।
{i4:9} किन यरूशलेम बेबिलोन जानै पर्छ?
{4:9} अब तिमी किन चिच्याई-चिच्याई रून्छ्यौ? के तिमी माथि राज्य गर्ने कुनै राजा छैनन्? के तिम्रो सल्लाहकार नष्ट भयो, र प्रसववेदनामा परेकी स्त्रीलाई जस्तै तिमीलाई पीडाले सताएकोछ?
{4:10} हे सियोनकी छोरी, सुत्केरी वेदनामा परेकी आइमाईको पीडामा रोऊ। किनकि अब तिमी शहरबाट बहिर जानेछ्यौ र मैदानमा बस्नेछौ र माथि बाबेलमा जानेछ्यौ र त्यहाँ तिमी सुरक्षित रहनेछ्यौ। परमप्रभुले तिम्रा शत्रुको हातबाट तिम्रो उद्धार गर्नुहुनेछ।
{i4:11} परमप्रभुले अन्य राज्यहरूलाई नाश गर्नुहुनेछ।
{4:11} अनि अब धेरै जातिहरू भेला भएर तिम्रो बिरूद्ध भन्नेछन्, “त्यो अशुद्ध होस् र सियोनलाई हाम्रो आँखाले नियालेर हेर्न पाईयोस्।”
{4:12} तर तिनीहरूले परमप्रभुको बिचारलाई जान्दैनन्। न त तिनीहरू उहाँको युक्तिलाई बुझ्दछन्। किनभने उहाँले खलामा बिटाहरू जम्मागरे झैं तिनीहरूलाई जम्मा गर्नु भएकोछ।
{i4:13} इस्राएलले त्यसको शत्रुहरूलाई पराजित गर्ने छ।
{4:13} “हे सियोन छोरी, उठ अनि दाईँ गर किनभने म तिम्रा सींङहरूलाई फलामको र तिम्रो खूरहरूलाई पीत्तलको बनाउनेछु। तिमीले धेरै जातिहरूलाई चूर-चूर पार्नेछौ र तिनीहरूको धन-सम्पत्ति सारा पृथ्वीका मालिक परमप्रभुमा अर्पण गर्नेछौं।”
{i5:1} मसीह बेतलेहममा जन्मनेछन्।
{5:1} अब तिमी पर्खालले घेरियौ! हामी घेरामा पर्यौं। तिमीहरूले इस्रएलको न्यायकर्तालाई फलामको लौरोले गालामा हिर्काउँनेछन्।
{5:2} तर हे बेतलेहम एप्रात, तिमी यहूदाका बीचमा धेरै सानो छौ, तिमी जो यहूदाका हजारौंका बीचमा सानो छौ, तर तिमीबाट एउटा “इस्राएलको शासक” मेरो निम्ति आउँनेछ। उहाँको सुरुवात प्राचीन कालदेखिनै छ, धेरै-धेरै अघि देखि।
{5:3} यसकारण जब सम्म जन्मेको कष्टमा पर्नेले जन्माउँदैन, तब सम्म उहाँले सियोनलाई त्यागि दिनुहुनेछ। तब तिनका बाँचेका दाज्यू-भाइहरू चाहिँ इस्राएलीहरूकहाँ फर्किएर आउनेछन्।
{5:4} अनि ऊ खडा हुन्छ आफ्नो भेंडा़को बथानलाई परमप्रभुको शक्तिले अनि उसका परमप्रभु परमेशवरको महिमाले खुवाउँछ। तिनीहरू सुरक्षित हुनेछन् किनभने ऊ पृथ्वीको अर्को अन्त सम्म महान रहनेछ।
{5:5} यहीं शान्ति हुनेछ जब अश्शूरी हाम्रो देशमा आउँछ र त्यसले हाम्रो देशमा खुट्टा टेक्छ तब हामी त्यसको बिरूद्धमा सात गोठाला र आठ अगुवाहरू खडा गर्नेछौं।
{5:6} अनि तिनीहरूले अश्शूरमाथि तरवारले र निम्रोदको भूमिमाथि नाङ्गो तरवारले शासन गर्नेछन्। अब अश्शूरीहरू हाम्रो देश भित्र पस्छन्, र हाम्रो सिमानामा पाईला टेक्छन् तब उहाँले हामीहरूलाई अश्शूरीहरूको हातबाट बचाउँनुहुनेछ।
{5:7} अनि याकूबका बाँकि रहेकाहरू चाँहि धेरै मानिसहरूका बिचमा परमप्रभुबाट आएको शीत र घाँसमाथि पर्ने झरी झैं हुनेछन्, जसले न त कुनै मानिसलाई, न मानिसका कुललाई पर्खनेछ।
{5:8} अनि याकूबका बाँकि रहेकाहरू चाँहि धेरै जनताको बीचमा जङ्गलका पशुहरूका बीचमा सिंह र जीव-जन्तुहरूको बिचमा सिंहको बच्चा जस्तै हुनेछन् जो तिनका बीचमा कुल्चँदै र तिनीहरूलाई टुक्रा पार्दै जानेछन्, र बचाउँने कोही पनि हुनेछैन।
{5:9} तपाईंका बाहुली तपाईंका बिरोधीहरूमाथि रहोस्, र तपाईंका सबै शत्रुहरू ध्वंश हुनेछन्।
{i5:10} मानिसहरूले परमेश्वरमाथि भरोसा गर्नेछन्
{5:10} परमप्रभु भन्नुहुन्छ, “त्यसदिन म तिम्रा घोडाहरू खोस्नेछु र म तिम्रा रथहरू नष्ट गरिदिनेछु।
{5:11} म तिम्रो देशको सबै शहरहरू उजाड पारिदिनेछु। म तिम्रो सबै गढीहरू भत्काई दिनेछु।
{5:12} फेरि तिमीले जादू चलाउने प्रयत्न गर्नेछौनौं, फेरि तिमी ती मानिसहरूको भविष्य बताउँने प्रयास गर्नेछौनौ।
{5:13} म तिम्रा झूटा देवताको, मूर्तिहरू नष्ट गरिदिनेछु। ती झूटा देवताको मूर्तिहरूको ढुङ्गाको मूर्ति, स्मृति, स्तम्भहरू सबै उखेलेर फ्याँकिदिनेछु, जसलाई तिमीहरू स्वयंले आफ्नो हातले बनाएका थियौ, तिमीहरू त्यसको पूजा गर्ने पाउनेछैनौ।
{5:14} म अशेरा देवीका पूजाको खम्बाहरू नष्ट गरिदिनेछु। अनि म सबै तिम्रो झूटो देवताहरू नष्ट गरिदिनेछु।
{5:15} त्यहाँ केही जातिहरू छन् जसले मेरो कुरा सुन्दैनन्। म तिनीहरूसित क्रोधित हुनेछु र म तिनीहरूसित बद्ला लिनेछु।”
{i6:1} परमप्रभुको आरोप
{6:1} परमप्रभुले जे भन्दै हुनुहुन्छ, त्यसलाई ध्यानदेऊ: “उठ अनि पहाडको सामुन्ने खडा हौ, अनि फेरि उहाँलाई आफ्नो कथाको पक्ष सुनाऊ। पहाडहरूलाई आफ्नो कथा सुनाऊ।
{6:2} परमप्रभु आफ्ना मानिसहरूलाई आरोप गर्नु हुन्छ। पहाडहरू आफ्ना परमप्रभुको आरोप सुन, अटल रहने पृथ्वीका जगहरू हो, परमप्रभुको आरोप सुन, उहाँले प्रमाणित गर्नुहुनेछ कि इस्राएल देषी छ।”
{6:3} परमप्रभु भन्नुहुन्छ, “हे मेरा मानिसहरू! के मैले कुनै दिन तिमीहरूलाई नराम्रो गरें? मैले कसरी तिम्रो जीवन कठिन बनाइदिएँ? मलाई भन मैले तिमीहरूलाई के गरें?
{6:4} म तिमीलाई भन्दैछु, “मैले तिमीलाई जे गरें, मैले तिमीलाई मिश्रदेशबाट निकालेर ल्याएँ! मैले तिमीलाई तिम्रो दासत्वको जीवनबाट मुक्त गराएँ। मैले तिम्रो अगुवाको निम्ति, मोशा, हारून अनि मरियमलाई पठाएँ।”
{6:5} हे मेरा मानिसहरू, मोआबको राजा बालाकको दुष्ट योजनालाई याद गर। ती कुरा याद गर जो अबोरको छोरा बिलामले बालाकलाई भनेको थियो। ती कुरा स्मरण गर जो सित्तीमबाट गिलगाल सम्म घटेको थियो। तब मात्र बुझ्नेछौ परमप्रभुमा उद्धार छ।”
{i6:6} परमेश्वर हामीबाट के चाहानु हुन्छ?
{6:6} जब म परमप्रभुको छेउमा जान्छु अनि प्रमाण गर्छु, तब परमेश्वरको छेउमा आफूसँग के लिएर जाऊँ? के परमप्रभुलाई एक बर्षको बाछो, होमबलि चढाउन लिएर जाऊँ?
{6:7} के परमप्रभु एक हजार भेंडा़ र तेलका दश हजार नदीसित प्रशन्न हुनुहुन्छ? के म आफ्नो अपराधको निम्ति आफ्नो जेठो छोरा जो आफ्नो शरिरको अंग हो, त्यो अर्पण गरूँ?
{6:8} हे मानिस! परमप्रभुले तिमीहरूलाई के असल छ त्यो भन्नु भएकोछ। परमप्रभुले तिमीहरूलाई उहाँ के चाहानु हुन्छ, त्यो बताउनु भएको छ। मानिसहरूसँग तिमी साँच्चो बन, अरूसँग प्रेमगर, तिम्रो परमेश्वरको अघि नम्र भएर बस।
{i6:9} इस्राएलका मानिसहरू के-के गरिरहेकाछन्?
{6:9} परमप्रभुको आवाजले यरूशलेम शहरलाई बोलाउँदैछः उहाँ भन्नुहुन्छ, “ज्ञानी मानिसले परमप्रभुको नाउँलाई सम्मान गर्छ। यसकारण तिमी जातिहरू र तिमीहरू जो यहाँ जम्मा भएकाहरू हो ध्यन देऊ।
{6:10} के अझै पनि दुष्टहरूले चोरेको धन सम्पत्ति लुकाएर राखेको छ? के दुष्टहरूले अझै पनि मानिसहरूलाई टोकरीहरूले धोका दिइ रहेकोछ, जुन टोकरीहरू सानो छ।
{6:11} के मैले ती दुष्ट मानिसहरूलाई बेवास्ता गर्ने? जसले अझै पनि कपट तराजु र छलको ढकले मानिसहरूलाई ठगिरहेका छन्?
{6:12} त्यस शहरका धनी मानिसहरू निर्दयी काम गर्छन्। त्यस शहरका मानिसहरू अझै पनि झूटो बोल्दछन्। हो! ती मानिसहरू तिनीहरूको झूटो कुरा गर्छन्।
{6:13} यसकारण मैले तिमीहरूलाई दण्ड दिन शुरु गरें। म तिमीहरूलाई तिमीहरूको पापको कारण नष्ट गरिदिनेछु।
{6:14} तिमीहरूले भोजन गर्नेछौ तर तिम्रो पेट भरिने छैन। अनि फेरि तिमी भोको हुनेछौ। तिमीले मानिसहरूलाई बचाउने कोसिस गर्छौ तर तिमीले जसलाई बचाउँछौ, म त्यसलाई तरवारले काटिदिनेछु।
{6:15} तिमीहरू आफ्नो बिऊ छर्छौ, तर तिमीहरू बाली काट्ने छैनौ। तिमीले कोलमा जैतून पेलेर तेल निकाल्छौ तर तिमीले आफ्नो शिरमा घस्न पनि तेल प्रशस्त मात्रामा पाउदैनौ। तिमी दाख पेलेर दाखरस त निकाल्छौ तर पिउँन पर्याप्त हुँदैन।
{6:16} यस्तो किन हुन्छ? किनकि तिमीहरू ओम्रीको कानूनहरू पालन गर्छौ। तिमीहरू ती नराम्रा कुराहरू भन्छौ जुन कुराहरू आहाब का घरानामा गर्छन्। तिमीहरू उनीहरूको शिक्षा अनुसार चल्छौ। यसकारण म तिमीहरूलाई नष्ट पर्नेछु। तिम्रो शहरका मानिसहरू हाँसोको पात्र हुनेछन्। तिमीहरू अन्य राज्यहरूको घृणाको पात्र बनिनेछौ।”
{i7:1} मानिसहरूको आचरणले मीका व्याकुल
{7:1} म व्यकुल छु, किनकि म ग्रीष्म ऋतुको त्यो फल जस्तै जस्तै भएकोछु, जो टिपिसकिएको छ। म त्यो दाख जस्तै भएको छु जो टिपिसकिएको छ। अब त्यहाँ एउटा पनि दाख रहेकोछैन। पहिले फलेको नेभारानै छैन जुन मलाई मन पर्थ्यो, त्यो एउटा पनि रहेको छैन।
{7:2} यसको अर्थ हुन्छ; ती सबै राम्रा मानिसहरू गइसकेकाछन्, एउटै पनि धर्मी मानिसहरू यो भूमिमा रहेनन्। हरेक मानिसहरू एक- अर्कालाई मार्नको निम्ति ढुकी बस्छन्। हरेक मानिस आफ्नो भाइलाई जालमा फसाउँन षड्यन्त्र रचिबस्छन्।
{7:3} मानिसहरूको दुवै हातहरू नराम्रो काम गर्न तयार छन्। शसकहरू काम गर्नलाई घुस माग्छन्। न्यायकर्ताले पैसा लिएर न्यायलयमा फैसला बद्लि गर्छन्। “मुख्य अगुवाहरू” साँचो र निष्पक्ष निर्णय लिंदैनन्। तिनीहरू आफूलाई जस्तो मनपर्छ त्यस्तै काम गर्छन्।
{7:4} तिनीहरूले असललाई पनि नोक्सान गर्ने छन्, र काँढा घारीमा फ्याँक्ने छन्। तिमीहरूका अगमवक्ताले भनेका थिए यस्तो दिन आउनेछ, तिमीहरूका प्रहरीहरूको दिन आउँदैछ। अब तिमीहरूलाई सजाय दिनेछन्। तिमी अन्योलमा पर्नेछौ।
{i7:5} दण्डको दिन आइरहेछ
{7:5} तिमी आफ्नो छिमेकीमाथि भरोसा नगर। तिमी आफ्नो साथीलाई विश्वास नगर। आफ्नो पत्नीसित पनि खुलेर कुरा नगर।
{7:6} मानिसको आफ्नै घर भित्र शत्रु हुन्छ। छोराले बाबुको आदर गर्दैनन्। छोरी आफ्नी आमाको बिरुद्धमा जानेछे। बुहारी आफ्नी सासुको बिरुद्धमा जानेछे।
{i7:7} परमप्रभु रक्षा गर्नुहोस्
{7:7} म सहायताको निम्ति परमप्रभुलाई हेर्नेछु। म परमेश्वरको प्रतिक्षा गर्नेछु, उहाँले मलाई बचाउँनु भएकोछ। मेरा परमेश्वरले मेरो कुरा सुन्नुहुनेछ।
{7:8} म लडेकेछु तर हे, मेरो शत्रु! मेरो हाँसो नउडाऊ किनकि म फेरि खडा़ हुनेछु। यद्यपि आज अँध्यारोमा बसेकोछु, परमप्रभुले ममा ज्योति ल्याउनुहुनेछ।
{i7:9} परमप्रभुले क्षमा गर्नुहुन्छ
{7:9} मैले परमप्रभुको विरुद्ध पाप गरेंको थिएँ। यसकारण, उहाँ मसित रिसाउँनु भएको थियो। तर न्यायलयमा उहाँले मेरो निम्ति मुद्दा लडी इन्साफ गर्नुहुनेछ। उहाँले त्यही काम गर्नुहुनेछ जुन काम मेरो निम्ति उचितछ। फेरि उहाँले मलाई बाहिर उज्यालोमा ल्याउनुहुनेछ। अनि म उहाँको उद्धार हेर्नेछु।
{7:10} फेरि मेरो शत्रुहरूले यो देखेर लज्जित हुनेछन्। मेरो शत्रुहरूले मलाई सोधेको थियो, “तेरा परमप्रभु परमेश्वर कहाँछन्?” त्यस समय, म उसमाथि हाँस्नेछु। मानिसहरूले उसलाई, हिलो मैलोले कुल्चेको जस्तै कुल्चने छन्।
{i7:11} यहूदीहरू फर्कनेछन्
{7:11} त्यो समय आउनेछ जुन दिन तिम्रा पर्खाल फेरि निर्माण हुनेछ, त्यस समयमा तिम्रो देश विशाल हुनेछ।
{7:12} तिम्रा मानिसहरू तिम्रो भुमिमा फर्केर आउनेछन्। तिनीहरू अश्शूर र मिश्रदेशदेखि आउनेछन्। तिम्रा मानिसहरू मिश्र र यूफ्रेटिस नदीको अर्को भूमिबाट आउनेछन्, समुद्रदेखि लिएर समुद्रसम्मका र पर्वतदेखि पर्वतसम्मका मानिसहरू आउनेछन्।
{7:13} पृथ्वी ती मानिसहरू जो यस पृथ्वीका निवासी थिए, तिनीहरूको कर्महरू जुन तिनीहरूले गर्थे ती कारणले बर्बाद भएको थियो।
{7:14} यसकारण आफ्नो राजदण्डले तिमी शासन गर। तिमी ती वथानहरूलाई शासन गर जुन तिम्रो आफ्नो हो। मानिसको वथान कर्मेलको पहाडमा एक्लै बस्थे। यो बथान बाशानमा छ अनि गिलादमा छ जसरि त्यो पहिला बसेको थियो।
{i7:15} इस्राएलले आफ्नो शत्रुलाई हराउने छ
{7:15} जब मैले तिमीलाई मिश्रबाट निकालेर ल्याएको थिएँ, मैले धेरै अचम्मको कामहरू गरेको थिएँ। त्यस्तै अचम्मका कामहरू म तिमीलाई देखाउँनेछु।
{7:16} ती अचम्मका कामहरू अन्य जातिहरूले देख्ने छन्, अनि लज्जित हुनेछन्। ती जातिहरूले देख्नेछन्, तिनीहरूको शक्ति मेरो छेउमा केहि पनि होइन। उनीहरू छक्क पर्नेछन्, अनि आफ्नो मुख हातले छोप्नेछन् अनि कान बन्द गर्नेछन् र केही पनि सुन्ने छैनन्।
{7:17} तिनीहरूले जमीनमा घस्रने सर्पले झैं धूलो चाट्नेछन्, र तिनीहरू डरले काम्नेछन्। तनीहरू परमप्रभु हाम्रा परमेश्वरकहाँ घस्रने किरा झैं तिनीहरूका किल्लाहरूबाट आउँनेछन्। तिनीहरू तिमीहरूसित डराउँनेछन्।
{i7:18} परमप्रभुको निम्ति स्तुति
{7:18} तपाईं जस्तो परमेश्वर अरू छैनन्। तपाईंले पापीहरूलाई क्षमा गरिदिनुहुन्छ। तपाईंले आफ्नो बाँचेका मानिसहरूका पाप क्षमा गरिदिनुहुन्छ। तपाईले आफ्ने रिसलाई राखिराख्नु हुन्न किनकि तपाईं सधैँ दया गर्न रूचाउनु हुन्छ।
{7:19} हे परमप्रभु! हाम्रा पापहरू टाढा फ्याँकि दिनुहोस्, फेरि हामीलाई सुख चैन दिनुहोस्, हाम्रा पापहरू तपाईंले टाढा गहीरो समुद्रमा फ्याँकि दिनुहुनेछ।
{7:20} तपाईं याकूबप्रति साँच्चो हुनुहुन्छ, अब्राहम प्रति दयालु हुनुहुन्छ। तपाईंले यस्तो शपथ धेरै अगाडी, हाम्रो पिता-पुर्खाहरूसँग गर्नुभएको थियो।
