{i1:1} परिचय अरामको निम्ति दण्ड़
{1:1} आमोसको वचन! आमोस तको देशको एकजना भेंडा़ गोठालो थिए। यहूदाका राजा उज्जियाह र योआशाका छोरा इस्राएलका राजा यारोबाबेलको पालामा भुईँचालोको दुइ बर्ष अघि इस्राएलको विषयमा आमोसले दर्शन पाएका थिए।
{1:2} आमोसले भने, “परमप्रभु सियोनमा सिंह जस्तै गर्जनु हुनेछ। परमप्रभुको ठुलो गर्जन यरूशलेमबाट हुनेछ। यस समयमा गोठालाहरूको हरियो मैदान सुक्नेछ। यहाँ सम्म की कर्मेलको टाकुरा समेत ओइलिनेछ।”
{1:3} तिनीहरूले धेरै अपराधहरू गरेको कारण, “म निश्चयनै दमीशकलाई दण्ड दिनेछु। किनभने तिनीहरूले गिलाद का मानिसहरूलाई फलामको दाँदेले धुलोपारेको छ।
{1:4} यसकारण म हजाएलको घरमा आगो लगाई दिनेछु अनि त्यो आगोले बेनहददका पर्खालहरू भष्म पार्नेछ।
{1:5} “म दमीशकका बलिया ढोकाहरू पनि भाँचिदिनेछु र आवेनको सिंहासनमा बस्ने मानिसलाई पनि नष्ट पारिदिनेछु। अनि बेथ-एदेनमा राजदण्ड लिने राजालाई पनि नष्ट पारिदिन्छु। अरामका मानिसहरू पराजित हुनेछन्। अनि उनिहरूलाई बन्दीबनाएर किर देशमा लगिनेछ।” यो सबै परमप्रभुले भन्नु भएको हो।
{i1:6} पलिश्तीहरूले सजाय पाउनेछन्
{1:6} परमप्रभु भन्नुहुन्छ, “म गाजाका बासिन्दाहरूलाई उनीहरूले गरेको अपराध को विरूद्ध निश्चय नै सजाय दिनेछु। किनभने उनीहरूले सम्पूर्ण देशको बासिन्दाहरूलाई कैद गरेर दासहरू बनाएर एदोमको हातमा सुम्पि दिए।
{1:7} यसकारण म गाजा देशको पर्खालहरूमा आगो लगाइदिनेछु। यो आगोले गाजा देशका सबै किल्लाहरू जलाइ दिनेछ।
{1:8} म अश्दोदबाट राज सिंहासनमा बस्ने मानिसलाई नष्ट गरिदिनेछु। म अश्कलोनबाट राजदण्ड लिने राजालाई पनि ध्वंश पारिदिनेछु, म, एक्रोन का मानिसहरूलाई सजाए दिनेछु। अहिले सम्म बाँचेका पलिश्तीहरू मर्नेछन्।” परमप्रभु परमेश्वरले यो सबै कुरा भन्नुहुन्छ।
{i1:9} फनूशियालाई सजाय
{1:9} परमप्रभुले यी सबै कुरा भन्नुहुन्छ, “म यो सोरका मनिसहरूलाई तिनीहरूले गरेको अपराधका निम्ति निश्चय नै सजाय दिनेछु। किनभने तिनीहरूले देशका सम्पूर्ण मानिसहरूलाई कैद गरी एदोम को दास बनाएर पठाई दिए। तिनीहरूले तिनीहरूको दाजू-भाइहरूसँग गरेको सम्झौताको सम्झना पनि गरेनन्।
{1:10} त्यस आगोले सोरको किल्लाहरू पनि ध्वंश पार्नेछ।”
{i1:11} एदोमको निम्ति सजाए
{1:11} परमप्रभु भन्नुहुन्छ, “म एदोमका मानिसहरूलाई तिनीहरूले गरेको अपराधको निम्ति निश्चय नै सजाए दिनेछु। किनकि एदोमले आफ्नो दाजू-भाइ इस्राएललाई पछाडिबाट तरवारले रोपेकोछ। एदोमले अलिकति पनि दया देखाएन। एदोम रिसाइनै रह्यो अनि केहि पनि सहानुभुति देखाएन। ऊ जङ्गली जनावरहरू सरह लगातार इस्राएललाई च्यातिरह्यो।
{1:12} यसकारण म तेमानमा आगो लगाइदिनेछु। त्यो आगोले बोज्राको किल्लाहरू पनि ध्वंश पार्नेछ।”
{i1:13} अम्मोनियाको निम्ति सजाए
{1:13} परमप्रभु भन्नु हुन्छ, “म अम्मोनका मानिसहरूलाई तिनीहरूले गरेका अपराधका निम्ति निश्चय नै दण्ड दिनेछु। किनकि तिनीहरूले गिलादमा आफ्नोलागि अधिक जमीन प्राप्त गर्न गर्भवती महिलाहरूलाई मारे।
{1:14} यसकारण, अब म रब्बाको पर्खालमा आगो लगाइ दिनेछु। यो आगोले रब्बाको अग्लो पर्खाल नष्ट पार्नेछ। कष्ट तिनीहरू माथि आँधी बेरी जस्तै तिनीहरूको देशमा आइपर्नेछ।
{1:15} त्यस समय तिमीहरू को राजा कैदमा पर्नेछ, राजा र भारदारहरू एकै साथ बन्दी बनाइनेछ।” परमप्रभुले यी सबै कुरा भन्नुभयो।
{i2:1} मोआबको निम्ति दण्ड़
{2:1} परमप्रभुले यी कुरा भन्नुहुन्छ, “म मोआबका मानिसलाई तिनीहरूले गरेको अपराधको निम्ति निश्चय नै दण्ड दिनेछु। किनभने मोआबको राजाले एदोमको राजाको हड्डी जलाएर चुना बनायो।
{2:2} यसकारण अब म मोआबमा आगो लगाइदिनेछु, अनि त्यो आगोले करियोतका पर्खालहरू भस्म पार्नेछु। र त्यहाँ खैला-बैला, चिच्याइ र तुरहीको आवाज आउँनेछ अनि मोआब मर्नेछ।
{2:3} यसकारण म मोआबका राजालाई उसको सबै अगुवाहरूसितै मार्नेछु।” परमप्रभु यसो भन्नुहुन्छ।
{i2:4} यहूदाको निम्ति दण्ड़
{2:4} परमप्रभु भन्नुहुन्छ, “म यहूदालाई उनीहरूले गरेको बिभिन्न अपराधको निम्ति निश्चय नै दण्ड दिनेछु। किनभने तिनीहरूले परमप्रभुको आज्ञा मान्न अस्वीकार गरे। तिनीहरू आफ्ना बाबुहरूले मानेका झूटो देवताहरूलाई मानेर पथ-भ्रष्ट भएकाछन्।
{2:5} यसैकारण म यहूदामा आगो लगाइदिनेछु अनि त्यो आगोले यरूशलेमको किल्लाहरूलाई खरानिमा परिणत गर्नेछ।”
{i2:6} इस्राएलको निम्ति दण्ड़
{2:6} परमप्रभु भन्नुहुन्छ, “म इस्राएललाई तिनीहरूले गरेका विभिन्न अपराधहरूका निम्ति दण्ड दिनेछु। किनकि तिनीहरूले धर्मी र गरीब मानिसलाई एकजोडी जुत्ताको मुल्यमा बेचे।
{2:7} तिनीहरूले ती गरीब मानिसहरूलाई कुल्चिए अनि पिडित मानिसको कुरा सुनेनन्।
{2:8} तिनीहरूले गरीब मानिसबाट उनीहरूको लुगा बन्धक लिए अनि ती लुगाहरू तिनिहरूले मूर्ति आराधना गर्दा लगाए। तिनीहरूले मानिसहरूलाई जरिवाना तिर्न बाध्य गराए र त्यस पैसाबाट तिनीहरूले दाखरस किने र तिनीहरूका देव-मन्दिरमा पिए।
{2:9} “तर मैले एमोरीहरूलाई तिनीहरूको अगाडी ध्वंश गरिदिएँ। मैले त्यसको फलहरू माथिदेखि र त्यसका जरा तलै सम्म नष्ट गरिदिएँ।
{2:10} “मैले तिमीहरूलाई मिश्रदेखि बाहिर निकालेर ल्याएँ र मरुभूमिका उजाड स्थानहरूमा चालीस बर्ष सम्म डोर्याएँ। मैले तिमीहरूलाई एमोरीहरूको भूमिदिएँ।
{2:11} मैले तिमीहरूका कतिपय नानीहरूलाई अगमबक्ताहरू बनाएँ। अनि मैले कतिपय युवकहरूलाई नाजिरीहरू बानाएँ। हे इस्राएलीहरू हो! के योकुरा सत्य होइन?” परमप्रभु भन्नुहुन्छ।
{2:12} “तर तिमीहरूले नाजिरीहरूलाई दाखरस खुवायौ। तिमीहरूले अगमबक्ताहरूलाई अगमवाणी गर्न रोक लगायौ।
{2:13} हेर, म तिमीहरूलाई अन्नले ठेलागाडी लादिए झैं दबाउनेछु।
{2:14} कुनै पनि मानिस बाँच्ने छैन, यहाँ सम्म कि बेगसित दगुर्नेलाई पनि छाडिने छैन।
{2:15} धनु-काँड चलाउने पनि युद्धमा बाँच्न योग्य हुने छैन। वेगसित दगुर्ने पनि उम्कन सक्ने छैन। घोडसवारले पनि आफ्नो प्राणबचाउन योग्यहुन सक्तैन।
{2:16} परमप्रभुले न्याय गर्ने दिनमा सबभन्दा साहसी पनि युद्घवाट नाङ्गै भाग्नेछ।” परमप्रभुले यो कुरा भन्नु भयो।
{i3:1} इस्राएललाई चेतावनी
{3:1} हे इस्राएलीहरूहो! यो समचार जो परमप्रभुले मिश्रबाट उहाँले ल्याउनु भएका तिम्रा परिवार र तिमीहरूको विरुद्ध भन्नु भएकोछ।
{3:2} “विभिन्न धेरै परिवारका मानिसहरूले पृथ्वी भरिनेछ। तर ती मध्ये केवल तिमीहरूलाई मैले चिनेकोछु र बिशेष ध्यान दिएकोछु तर तिमीहरू मेरो विरुद्धमा खडा भयौ। यसकारण, म तिमीहरूका सबै पापहरूका निम्ति तिमीहरूलाई दण्ड दिनेछु।”
{i3:3} इस्राएलले सजाए पाउने कारणहरू
{3:3} दुइ जनाको आपसमा सहमत् नभए सम्म सँग-सँगै हिँड्न सक्तैनन्।
{3:4} के बुढो सिंह जङ्गलमा आफ्नो शिकार पाउनअघि गर्जन्छ? के जवान सिंह शिकार नसमातिकन गुफा भित्र गर्जन्छ?
{3:5} जबसम्म तिमीले जालमा चारो हाल्दैनौ चरा पक्रनु सक्दैनौ। अनि जब जाल माथिउठ्छ यसले चराहरू पक्रनेछ।
{3:6} के युद्धको तुरहीको ध्वनी सुनेर मानिसहरू डराउँदैनन्? अनि यदि शहरमा कष्टहरू आउँछ भने त्यो परमप्रभुद्वारा पठाइएको हो।
{3:7} मेरा स्वामी परमप्रभुले सबै कुरा गर्न सक्नु हुन्छ। तर केहिगर्नु अघाडी उहाँले आफ्नो सेवक अगमवक्तालाई योजना देखाउनुहुन्छ।
{3:8} यदि कुनै सिंह गर्जियो भने मानिस अवश्य नै डराउँछ भने यदि परमप्रभु बोल्नु हुन्छ भने, उहाँको सूचना घोषणा गर्न कसले उहाँलाई रोक्न सक्छ?
{3:9} अश्दोद र मिश्रका किल्लाहरूमा यो वचन घोषणा गर, “सामरियाका पहाडहरूमा आऊ। त्यहाँ तिमीले गोलमाल पाउँनेछौ। किनभने
{3:10} त्यहाँ अपराध गरिएको छ। तिनीहरू एक-अर्कामा सहीतरिकाले बाँच्न जान्नदैनन्। तिनीहरूले तिनीहरूको किल्लामा डकैती र लुटेका मालहरू थुपार्छन्।”
{3:11} यसकारण परमप्रभु भन्नुहुन्छ, “त्यो देशमा एकजना शत्रु आउनेछ, त्यो शत्रुले तिमीहरूको सुरक्षा कुल्चिन्छ।उसले तिमीहरूको चिज लिएर जानेछ जुन आफ्नो किल्लामा लुकाएर राखेका छौ।”
{3:12} परमप्रभु भन्नु हुन्छ, “जसरी गोठालोले सिंहको मुखबाटथुमा बचाउँदा, उसको दुइ खुट्टा र एउटा कान मात्र बचाउन सक्ला, त्यसरी नै विलासीपूर्ण सोफामा र रेशमी ओछ्यानहरूमा सुत्ने सामरियामा बस्ने इस्राएली मानिसहरू मध्ये कोहि मात्र सुरक्षित रहने छन्।”
{3:13} मेरा स्वामी सर्वशक्तिमान परमप्रभु परमेश्वर यो कुरा भन्नु हुन्छ, “याकूब को घरनाका मानिसहरूलाई यो कुराहरूको चेतावनी देऊ।
{3:14} परमप्रभुले न्याय दिनेदिनमा म इस्राएललाई उसका पापहरूको लागि दण्ड दिनेछु। म बेतेलका वेदी नष्ट गरिदिनेछु र समस्त वेदी भुईँमा खस्ने बनाउँछु।
{3:15} म गर्मिमा बस्ने निवास स्थानका साथै शीतकालिन निवास स्थान पनि नष्ट पारिदिनेछु। अनि हात्तीको दाँतले बनाएका घरहरू पनि नष्ट गरिदिनेछु, धेरै घरहरू नष्ट गरिने छ।” परमप्रभु भन्नु हुन्छ।
{i4:1} आनन्दप्रिय स्त्रीहरू
{4:1} हे सामरियाको डाँडामा बस्ने गाईहरूहो, मेरो वचन सुन। तिमीले गरीब मानिसलाई दुःख दियौ र दरिद्रहरूलाई कुल्चियौ। तिमीहरूले आफ्ना पतिहरूलाई भन्छौ, “हामीहरूलाई नयाँ दाखरस पिउनको निम्ति ल्याऊ।”
{4:2} परमप्रभु मेरो स्वमीले यो प्रतिज्ञा गर्नु भयो, उहाँले आफ्नो पवित्रता को शपथ खानुभयो अनि भन्नुभयो, “हेर यस्तो दिन आइलाग्नेछ तिनीहरूले तिमीहरूलाई अंकुसेले समातेर र बाँकिरहेकालाई बल्छीले अल्झाएर लानेछन्।
{4:3} तिमीहरू सबै देवालका दूलोबाट बाहिर जानेछौ, तिमीहरू सबै हर्मोनको क्षेत्रपट्टि फ्याँकिनेछौ,” परमप्रभु भन्नुहुन्छ।
{4:4} “बेतेलको पवित्र स्थानमाजाऊ अनि पाप गर। गिलगालमा जाऊ अनि अझ पाप गर। दिनैपर्छ भने तिमीहरूले हरेक बिहान भेटी चाँडै चढाऊ। तीन दिन चाडको लागि तिमीहरूको फसलको एक दशांश चढाऊ।
{4:5} धन्यवादको भेटी खमिरहालेको रोटी चढाऊ अनि स्वइच्छा भेटी को घोषणा गर, किनभने हे इस्राएल हो तिमीहरू यसो गर्न मनपराउँछौ।”
{4:6} “मनै हुँ जसले तिमीहरूलाई भोक र अनिकाल ल्याईदिएँ। मैले तिमीहरूलाई कुनै खानेकुरा दिइन। तिमीहरूका सबै शहरहरूमा अन्न थिएन तर तिमीहरू फर्किएनौ,” परमप्रभु यसो भन्नुहुन्छ।
{4:7} “मैले बर्षा रोकिदिएँ अनि यो फसल पाक्नु भन्दा तीन महिना अघि थियो। मैले एउटा शहर मा पानी पर्नदिएँ तर अर्कोमा दिइनँ। त्यसपछि मैले एउटा खेतमा पानी पर्ने गराएँ तर अर्को खेत सुक्यो।
{4:8} यसकारण दुइ या तीन शहरका मानिसहरू पानीको निम्ति अर्को शहर तिर डुलिहिँडे तर त्यहाँ प्रत्येक मानिसको निम्ति प्रशस्त पानी थिएन। तर पनि तिमीहरू सहायताको निम्ति मकहाँ आएनौ।” परमप्रभुले यी कुराहरू भन्नुभयो।
{4:9} “मैले तिम्रो फसलहरू ज्यादै गर्मी र किराहरूद्वारा मारिदिएँ। जम्मै बशैया र दाख का बोटहरू मारिदिएँ। सलहले नेभाराको बोट र भद्राक्षेको बोटहरू सबै नष्ट पारिदियो। तर पनि तिमीहरू सहाएताको निम्ति मकहाँ आएनौ।” परमप्रभु भन्नुहुन्छ।
{4:10} “मैले तिमीहरूका बिरुद्धमा महामारी फैलाईदिएँ जस्तो मिश्र देशमा फैलिएको थिएँ। मैले तिमीहरूका युवाहरूलाई तलवारले काटेर मारें। मैले तिमीहरूका घोडाहरू लगें। मैले तिमीहरूको घरमा मृत्युको दुर्गन्ध फैलाई दिएँ, तर पनि तिमीहरू मकहाँ सहायताको निम्ति आएनौ।” परमप्रभु यी कुराहरू भन्नुहुन्छ।
{4:11} “मैले जसरि सदोम र गमोरालाई नष्ट परेकोथिएँ। त्यसरिनै तिमीहरूलाई नष्ट पारें। तिमीहरू आगोबाट निक्लेको धुवाँसित बल्दैगरेको दाऊरा जस्तै छौ। तर पनि तिमीहरू मकहाँ सहायताको निम्ति आएनौ।” परमप्रभु भन्नुहुन्छ।
{4:12} “यसकारण, इस्राएल! म तिमीहरूलाई दण्ड दिनजाँदैछु। इस्रएल, तिमीहरू परमेश्वरको दण्ड सामना गर्न तयार हुनैपर्छ।”
{4:13} परमेश्वर नै एकजना हुनुहुन्छ जसले पहाड र बतास सृजना गर्नहुन्छ। उहाँले मानिसहरूलाई आफ्नो बिचार भन्नुहुन्छ। बिहानलाई अँध्यारोमा परिवर्तन गर्नुहुने उहाँनै हुनुहुन्छ। अनि पृथ्वीका पहाडहरूमाथि चढ्नु हुन्छ। उहाँको नाउँ यहोवा हो, सर्वशक्तिमान परमप्रभु परमेश्वर।
{i5:1} इस्राएलको निम्ति दुःखको गीत
{5:1} हे इस्रएल, यी शोक गीतहरू सुन जुन मैले तिनीहरूको बारेमा गाउँछु।
{5:2} इस्राएलकी कन्या सामरिया, फेरिकहिल्यै नउठ्ने गरि लडेकीछिन्। उनी आफ्नो भूमिमा कसैले नउठाउनेगरी परित्यक्त छिन्।
{5:3} मेरा स्वामी परमप्रभु यो भन्नुहुन्छ: “शहरबाट एक हज्जार मानिसहरू गए र एक सयमात्र फर्केर आए। शहरबाट एक सय मानिसहरू गए र केवल दशजना मात्र इस्राएल राष्ट्रमा फिर्ता आए।”
{i5:4} परमप्रभु इस्राएललाई आफूतर्फ फर्काउन प्रोत्साहित गर्नु हुन्छ
{5:4} परमप्रभु इस्राएलका मानिससित यसो भन्नुहुन्छ: “मेरो खोजि गर्दै आऊ अनि बाँच्नेछौ
{5:5} तर बेतेललाई नखोज, गिलगाल मा नजाऊ, सिमानापार नगर अनि बेर्शेबामा नजाऊ। गिलगालका मानिसहरूलाई कैदमा लगिनेछ। अनि बेतेललाई नष्ट पारिदिनेछ।
{5:6} परमप्रभुकहाँ आऊ र तिमीहरू बाँच्नेछौ। यदी तिमीहरू परमप्रभुकहाँ गएनौ भने, उहाँले इस्राएल राष्ट्र माथि आगोले झैं झम्टनु हुनेछ। इस्राएल राष्ट्र आगोले ध्वस्त पारिनेछ, र परमेश्वरको घर समेत कोही सुरक्षित हुनेछैन।
{5:7} हे मानिस हो! तिमीहरू किन न्यायलाई तिक्तातामा र धर्मलाई घृणासरह व्यवहार गर्छौ? उहाँ जसले कृतिका र मृगशिरा बनाउनु भयो, उहाँनै
{5:8} हुनुहुन्छ जसले बिहान लाई गहिरो अन्धकारमा र दिनलाई रातमा परिवर्तन गर्नु हुन्छ। उहाँले समुद्रको पानीलई बोलाउनु हुन्छ र पृथ्वीमा खन्याउनु
{5:9} हुन्छ। उहाँको नाउँ यहोवा हो। उहाँले बलिया सेनाहरू र किल्लाहरूलाई ध्वंश पार्नुहुन्छ।” तिमीहरू न्यायलाई बिषमा, र धार्मिकतालाई घृणामा बद्ली दिन्छौ।
{i5:10} इस्राएलीहरूले गरेका दुष्ट कामहरू
{5:10} तिमी मानिसहरू, अगमवक्तालाई घृणागर्छौ, जो तिमीहरूका अन्यायलाई लल्कार्छ र मानिसहरूसित सत्य बोल्छ।
{5:11} अत्यचार र लुटद्वारा तिमाहरूले गरीवहरूलाई कुल्चेकाछौ। तिमीहरूले तिनिहरूको खाना लुटेकाछौ। कुँदिएका ढुङ्गाका घरहरू बनाउन त्यो बेचेकाछौ। तर तिमीहरू यी राम्रा घरहरूमा बस्नेछौनौ, तिमीले राम्रा-राम्रा दाखका बोटहरू लगाएकाछौ तर तिमीले त्यसबाट बनेको दाखरस पिउन पाउने छैनौ।
{5:12} मलाई थाहाछ तिमीहरूका धेरै डरलाग्दा पापहरू र ठूलो अपराध बिषयमा मलाई थाहा छ। तिमीहरूले धर्मीहरूको बिरोध (खेदो) गर्यौ र गरीबहरूलाई अत्यचार गर्न घुस लियौ।
{5:13} त्यस समयमा बुद्धिमानहरू चुप लाग्ने छन्। किनभने यो समय खराब छ।
{5:14} नराम्रो होइन राम्रो गर्ने लक्ष बनाऊ, ताकि तिमीहरू बाँच्नेछौ। तब परमप्रभु परमेश्वर सर्वशक्तिमान तिमीहरूसँग हुनुहुनेछ। जसरी तिमीहरूले “मीहरूसित उहाँ हुनुहुन्छ” भनेका छौ।
{5:15} खराबीलाई घृणागर अनि भलाईलाई प्रेम गर। अदालतमा न्यायमा फर्कार्इ ल्याऊ, तब सम्भव छ कि सर्वशक्तिमान परमप्रभु परमेश्वरले, यूसुफको कुलमा बाँचेका मानिसहरूलाई राम्रो गर्नुहुनेछ।
{i5:16} एउटा ठूलो शोकको दिन आउँदैछ
{5:16} त्यसकारण परमप्रभु परमेश्वर सर्व-शक्तिमान परमेशवर भन्नुहुन्छ, “सबै सार्वजनिक स्थानमा रोईरहेका छन्, र सबै गल्लीहरूमा मानिसहरूले परमेशवरलाई पुकारिरहेका हुनेछन्। तिनीहरूले किसानहरूलाई रूनु र विलाप गर्नु बोलाउनेछन्। तिनीहरूले शोकगर्नेहरूलाई ज्यालामा ल्याउँनेछन्।
{5:17} मानिसहरू दाखका सबै खेतहरूमा रूनेछन्। किनकि तिमीहरूको धार्मिक मण्डलीबाट जानेछु, र तिमीहरूलाई दण्ड दिनेछु” परमप्रभु यसो भन्नु हुनछ।
{5:18} आहा, परमप्रभुको बिशेष दिनलाई पर्खिरहेका तिमीहरू आफैंलाई हेर। तिमीहरू किन परमप्रभुको न्यायको दिन चाहन्छौ? यो एउटा गहिरो दिन हुनेवाला छ, उज्यालो होइन।
{5:19} तिमीहरू भालुको सन्मुख नहुनलाई भाग्दा कुनै सिंहको अघि पुगेको मानिसजस्तो हुनेछौ, अथवा तिमीहरू एकजना मानिस जान्छ र आराम गर्नु भित्तामा अडेसलागेको बेला सर्पले डसेको मानिसझैं हुनेछौ।
{5:20} यसकारण परमप्रभुको बिशेष दिन, अँध्यारो हुनेछ उज्यालो हैन, यो सोकको समयमा हर्ष र उल्लास हुनेछैन।
{i5:21} परमप्रभुबाट इस्राएलीहरूको आराधना अस्वीकार
{5:21} “म तिमीहरूको दिनलाई घृणागर्छु। म त्यो स्वीकार गर्दिनँ। म तिमीहरूको धार्मिक सभाको आनन्द लिनेछैन।
{5:22} तिमीहरूसे होमबली र अन्नबली चढाएता पनि म स्वीकार्ने छैन। तिमीहरूले अन्न खुवाएर बलियो पारेको जनावरको शान्तिबलि पनि म स्वीकार गर्नेछैन।
{5:23} तिमीहरूका हल्लै-हल्लाको गीतहरू मबाट टाढैराख, म तिमीहरूको वीणाबाट आएको धुन सुन्ने छैन।
{5:24} तर पानी सरह न्याय बगोस्, र धर्म कहिले पनि शेष नहुने खोला झैं बगोस्।
{5:25} हे इस्राएल! के तिमीहरूले जब तिमीहरू चालिस बर्ष सम्म मरुभुमिमा थियौ मलाई भेटी चढायौ?
{5:26} तिमीहरूले मुर्तिहरूका राजा सिककुतलाई तिमीहरूका राजा, अनि तारा देवता कीयूनलाई देवता झैं मानेका छौ, जो तिमीहरूले आफ्नै निम्ति बनायौ।
{5:27} यसकारण म तिमीहरूलाई दमीशकस भन्दा पर निर्वासित पार्नेछु।” परमप्रभुले यो भन्नु भयो। उहाँको नाउँ सर्वशक्तिमान परमेश्वर हो।
{i6:1} इस्राएलबाट राम्रो समय लिइनेछ
{6:1} हाय! तिमीहरू आफैंलाई हेर, जो सियोनमा आरामको जीवन मनाईरहेकाहरू, अनि सामरिया पर्वत माथि बचाउको अनुभव गरिरहेकाहरू। तिमी “महत्वपूर्ण मानिस” जसकहाँ “इस्रएलका राजपरिवार” सल्लाहको लागि जान्छन्, तिमीहरूका निम्ति अनिष्ठ हुनेछ।
{6:2} कल्नेह, हमात अनि पलिश्ती शहर र गात शहर हेर, के इस्राएल यी शहरहरू भन्दा राम्रोछ? अँहँ, छैन। के यी शहरहरूका सिमाना, इस्राएलका सिमाना भन्दा ठूलाछन्? अँहँ, छैन।
{6:3} हाय! तिमीहरू आफैंलाई हेर, तिमीहरू जसले खराब दिन जम्मा गर्छौ अनि हिंसाको दिन नजिक ल्याउँछन्।
{6:4} हाय! हेर तिमीहरू आफैंलाई हेर, जो आरामदाई पलङ्गमा सुत्छौ अनि सोफामा आफैं तन्कन्छौ। यिनीहरू नै हुन् जो बथानवाट थुमाहरू खान्छन् र गाईको बथानबाट बाछो खान्छन्।
{6:5} तिमीहरू गरीबका दयनीय अवस्थाको वास्ता गर्दैनौ। तिमीहरू अल्छिगरि वीणा बजाउँछौ, तिमीहरू दाऊद जस्तै आफ्नै निम्ति वाद्यहरूको आकार बनाउँछौ  जसमा आफ्ना गीतहरू बजाउँछौ।
{6:6} तिमीहरू सुन्दर-सुन्दर कचौरामा दाखरस पिउँछौ। तिमीहरू उच्चस्तरीय तेलले आफू मालिस गर्छौ। अनि तिमीलाई यसको निम्ति चिन्ता छैन कि यूसुफ को परिवार नष्ट गरिंदैछ भन्ने।
{6:7} यसकारण तिनीहरू निस्कासित हुनेछन्। हो, तिनीहरू बन्द बनाई लगिनेहरूमा प्रथम हुनेछन्। तिनीहरू मर्नेमा पहिलो हुनेछन्। तिनीहरूका भोजहरू र मोजमज्जाको अन्तहुनेछन्।
{6:8} परमप्रभु मेरो मालिकले उहाँले आफ्नो नाउँ सर्वशक्तिमान परमेश्वर भनेर यो प्रतिज्ञा गर्नुभयो, “म यो कुरालाई घृणा गर्छु, जसमा याकूबले घमण्ड गर्छ। म उसको अट्टालिकाहरूलाई घृणा गर्छु। यसकारण शत्रुलाई शहर र यसमा भएको, प्रत्तेक कुरा लिन दिनेछु।”
{i6:9} त्यहाँ केही इस्राएलीहरू मात्र जीवित छोडिन्छ
{6:9} यस्तो हुनेछ यदि दशजना मानिसहरू घरभित्र छन् भने, तिनीहरू सबै मर्नेछन्।
{6:10} जब उनका मानिसहरू उसको लास जलाउन लिन आउँछन्, तिनीहरूले उसको हड्डी बाहेक केही पाउँदैनन्। तब उसले ती घरभित्र लुक्नेलाई सोध्छ, “तिमीसित अन्य लासहरू छन्?” तिनीहरूले जवाफ दिनेछन्, “छैन, ….” त्यस समय त्यस आफन्तले भन्नेछन्, “चुप लाग्, यहाँ हामीले परमप्रभुको नाउँ लिनु हुँदैन।”
{6:11} हेर, परमप्रभु परमेश्वरले आज्ञा दिनुहुन्छ कि बिशाल महल टुक्रा-टुक्रा पारिनुपर्छ। र सानो घरहरू अझ सानो-सानो टुक्रा पारेर भत्काउनु पर्छ।
{6:12} के घोडाहरू चट्टानमाथि दर्गुछ? अँहँ, छैन। के कुनै मानिसले समुद्रमाथि गोरू जोत्छ? अँहँ छैन। तर पनि तिमीहरूले प्रत्येक चिज उल्टा पुल्टा गरिदिन्छौ। तिमीले त राम्रो अनि न्यायलाई विषमा परिणत गरिदिन्छौ, र धर्मलाई तितेपाती जस्तै तितो बनाई दिन्छौ।
{6:13} तिमीहरू लो-देबारको पराजयमा खुशी हुन्छौ। तिमी भन्छौ, “हामीले कर्मेललाई आफ्नो शक्तिले जितेका हौं।”
{6:14} “इस्राएल हेर! म तिम्रो बिरोधमा एउटा राज्य खडा़ गर्नेछु। अनि तिनीहरूले तिमीहरूलाई हमातको प्रवेशद्वारदेखि अराबको खोलो सम्म अत्यचार गर्नेछन्।” सर्वशक्तिमान परमप्रभु परमेश्वरले यो कुरा भन्नुभएको हो।
{i7:1} दर्शनमा सलह
{7:1} परमप्रभुले मलाई यो दर्शन देखाउनु भयो। यस दर्शनमा राजाको अंश अन्न भित्र लगिए पछि नयाँ अन्न उब्जँदै गरेकोमा उहाँले सलहहरू बनाउँदै गरेको मैलेदेखें।
{7:2} सलह ले देशको सारा घाँसहरू खायो। त्यसपछि मैले भनें, “मेरा स्वामी परमप्रभु, म बिन्तीगर्छु, हामीलाई क्षमा गर्नुहोस्! याकूब बाँच्न सक्दैन। त्यो अत्यन्तै सानो छ।”
{7:3} त्यसपछि परमप्रभुले यसको विषयमा आफ्नो बिचार बदल्नु भयो। परमप्रभुले भन्नुभयो, “यस्तो हुनेछैन।”
{i7:4} आगोमा दर्शन
{7:4} मेरा स्वामी परमप्रभुले मलाई उहाँको भयानक न्याय, परेको पानी पोखिए जस्तै देखाउनुयो। आगोले बिशाल समुद्र जलायो आगोले जमीन नष्ट पारिदियो।
{7:5} तब मैले भने, “हे परमप्रभु परमेश्वर म तपाईं सित बिन्ती गर्दछु याकूब बाँच्नसक्दैन, त्यो एकदै सानो छ।”
{7:6} त्यपछि यसको बिषयमा परमप्रभुले बिचार बदल्नु भयो। परमप्रभु परमेश्वरले भन्नुभयो, “यस्तो हुनेछैन।”
{i7:7} साहुलको दर्शन
{7:7} तब परमप्रभुले मलाई यो दर्शन देखाउनुभयोः यस दर्शनमा उहाँ साहुलले चिन्ह लगाएर बनाएको पर्खाल नजिक हुनुहुन्थ्यो। अनि उहाँले आफ्ना हातमा साहुल समातिरहनु भएको थियो।
{7:8} परमप्रभुले मलाई सोध्नुभयो, “आमोस तँ के देख्दैछस्?” मैले भनें, “म एउटा साहुल देख्दैछु।” त्यपछि मेरा मालिकले मलाई भन्नु भयो, “हेर, म मेरा इस्राएलको मानिस बिरुद्ध साहुल प्रयोग गर्नेछु। म तिनीहरूको ‘दुष्ट्याँई’ फेरि कहिल्यै बेवास्ता गर्ने छैन।
{7:9} इसहाकको अग्ला ठाउँहरू नष्ट गरिनेछ। इस्राएलको पवित्र स्थानहरू उजाड हुनेछ। म खडा हुनेछु र यरोबामको परिवारलाई तलवार लिएर आक्रमण गर्नेछु।”
{i7:10} अमस्यले आमोसलाई रोक्ने कोसिस
{7:10} बेतलको पुजहारी अमस्याहाले इस्राएलका राजा यारोबामकहाँ यो खबर पठायोः “आमोसले तिमीहरूको बिरुद्ध षड्यन्त्र रच्दैछ। उसले इस्राएलका मानिसहरूलाई तिम्रो बिरुद्ध युद्ध गर्नका निम्ति कोसिस गरिरहेको छ। उसले यति ज्यादा गर्दैछ कि उसको शब्दले पुरै देशमा खपिनसक्नु भएकोछ।
{7:11} आमोसले भन्यो, ‘यरोबामलाई तरवारले काटिनेछ र इस्राएका मानिसहरूलाई तिनिहरूको देशबाट निर्वासित गरिनेछ।’”
{7:12} अमस्याले आमोसलाई भन्यो, “हे भबिष्यवक्ता यहूदा तर्फ दक्षिण तर्फ दगुर अनि त्यहाँ अगमवाणी दिएर आफ्नो भोजन कमाऊ।
{7:13} तर यहाँ बेतेलमा ज्यादा उपदेश नदेऊ। यो यारोबामको पवित्र स्थान हो। यो इस्राएलको मन्दिर हो।”
{7:14} तब आमोसले अमस्याहालाई जवाफ दियो, “म पेशागत अगमवक्ता होइन र म राजाको अगमवक्ता होइन। म एउटा गोठालो हुँ अनि अन्जीर र नेभाराका रूखहरू रूँग्ने मानिस हुँ।
{7:15} परमप्रभुले मलाई भेंडा़-बाख्राहरू चराउँदै गर्दा ठाउँबाट बोलाउनु भयो अनि भन्नु भयो, ‘जा मेरा मानिसहरू इस्राएललाई अगमवाणी गर।’
{7:16} यसैकारण परमप्रभुको वचन सुन, तिमीहरू मलाई भन्दछौ, ‘इस्राएलको बिरुद्ध अगमवाणी नगर। इस्राएलको कुलको बिरुद्ध उपदेश नदेऊ।’
{7:17} परमप्रभुले यसो भन्नुहुन्छ, ‘तिम्रो पत्नी यो शहरमा एकजना वेश्याहुनेछे। अनि तिम्रो छोराहरू र छोरीहरू अपवित्र भूमिमा तरवारले मारिन्छन्। तिम्रो भूमि, नाप्ने डोरीले भाग गरिनेछ अनि तिमी आफैं भूमि अपवित्र पार्नेछौ। इस्राएल निश्चयनै आफ्नो भूमिबाट बन्दीको रुपमा लगिनेछ।’”
{i8:1} पाकेको फलको दर्शन
{8:1} परमप्रभुले मलाई यो देखाउनु भयो। मैले ग्रीष्म ऋतुमा पाकेको फलको डाला देखें।
{8:2} परमप्रभुले मलाई सोध्नु भयो, “आमोस तिमीले के देख्दैछौ?” मैले भने, “ग्रीष्म ऋतुमा पाकेको फलको एउटा डालो देखें।” तब परमप्रभुले मसँग भन्नु भयो, “मेरा मानिसहरू इस्रएलको अन्त आयो। म तिनीहरूको पापलाई अझ नदेखे झैं गर्न सक्तिनँ।
{8:3} अन्तिम समयमा परमप्रभुको भवनमा शोकपूर्ण गीतहरू गाइन्छ।” मेरा परमप्रभु मालिक भन्नुहुन्छ, “लाशहरू प्रत्येक ठाउँमा हुनेछन् र नीखतामा लाशहरू लगिनेछन्।”
{i8:4} इस्राएलका व्यपारिहरू केवल पैसाको पछि लागिरहन मन पराउँछन्
{8:4} सुन! मानिसले असहाय मानिसलाई थिचोमिचो गर्छन्। तिमीहरूले यस देशको गरीबहरू नष्ट पार्न चाहन्छौ।
{8:5} हे व्यापारिहरू हो! तिमीहरू भन्दछौ, “औंसी कहिले बित्छ, ता कि हामी गहुँ बेच्न सक्छौं। कहिले शाबाथ बित्ला र हामीले बेच्न शुरु गर्ने? तब हामीले खोटो तराजु प्रयोग गरेर ठग्न सक्छौं, र हाम्रा ग्राहकहरूलाई धोका दिन सक्छौ।
{8:6} तिमीले आफैंलाई भन्छौ, ‘हामीले गरीबलाई चाँदीले किन्छौं अनि दरिद्रलाई एक जोडी जुत्ताले किन्छौं। हामी सडेको गहुँ पनि बेच्छौं।’”
{8:7} परमप्रभुले “याकूब गर्व” नामक आफ्नो नाम प्रयोग गर्नु भयो र शपथ लिनुभयो: “म उसको कर्म कदापि भुल्ने छैन।
{8:8} किनभने यी कार्यहरूको कारण सम्पूर्ण भूमि काम्नेछ। यस देशमा बस्ने प्रत्तेक मानिस मृत्यु भएको मानिसहरूको निम्ति रुनेछन्। मिश्रको नील नदी जस्तै सम्पूर्ण भूमि उठ्नेछ र तल झर्नेछ। भूमि यता उता फ्याँकिनेछ।”
{8:9} परमप्रभुले भन्नुभयो, “म सूर्यलाई मध्यदिनमा अस्ताउने बनाईदिनेछु अनि पृथ्वीको दिनको उज्यालोलाई अँध्यारो बनाईदिनेछु।
{8:10} म तिमीहरूको चाडको दिनहरूलाई शोक मनाउने दिनहरूमा र खुशीको सबै गीतहरूलाई दुःखको गीतमा परिवर्तन गरिदिनेछु। म तिमीहरूलाई वस्त्रहरू शोक लगाएका बनाउनेछु र टाउको खौराउनेछु। म तिमीहरूले जन्माएको एउटै मात्र छोरो मर्दा शोक गरे जस्तै पारिदिन्छु, अनि यो तिक्त दिन हुनेछ।”
{i8:11} परमप्रभुको वचको एउटा डरलाग्दो अनिकाल आउँदैछ
{8:11} परमप्रभु भन्नुहुन्छ, “हेर, त्यो दिन नजिकै आउँदैछ, जब म देशमा अनिकाल ल्याउँनेछु। मानिसहरू रोटी र पानीको निम्ति भोकाउने वा तिर्खाउने छैनन्। तर मानिसहरू परमप्रभुको वचनको निम्ति भोकाउने, तिर्खाउने छन्।
{8:12} तिनीहरू परमप्रभुको वचन सुन्नु देशमा मृत्य सागर देखि महासागर सम्म यता-उता जानेछन्, अनि देशको उत्तर भाग देखि पूर्व सम्म, मानिसहरू परमेश्वरको वचनको निम्ति यता-उता गर्नेछ, तर तिनीहरूले पाउने छैनन्।
{8:13} त्यस समय सुन्दर युवक र युवतीहरू तिर्खाले मुर्छा पर्नेछन्।
{8:14} तिनीहरूले सामरियाका मूर्तिहरूद्वारा शपथ खान्छन्, तिनीहरूले भन्छन्, ‘दानको मुर्तिहरूद्वारा अथवा बेर्शेबाको मुर्तिहरूद्वारा।’ तर यी मानिसहरू लड्नेछन्, र कहिल्यै पनि उठ्ने छैनन्।”
{i9:1} वेदीको छेउमा उभिनु भएको परमप्रभुको दर्शन
{9:1} मैले परमप्रभुलाई वेदीको छेउमा उभिएको देखें, उहाले भन्नुभयो, “सङ्घार हल्लिउन्जेल र मानिसको टाउको चुर हुन्जेल, खम्बामाथि ठोक्काऊ। ती बाँचेकाहरूलाई तरवारले मार। भाग्नेहरू मारिनेछन्। कुनैमानिस पनि मेरो रिसबाट उम्कनेछैन।
{9:2} यद्यपि तिनीहरूले पत्ताल भित्र खने ता पनि तिनीहरू भएकहाँ मेरो हात पुग्नेछ, अनि यदि तिनीहरू स्वर्गमा चढे पनि म तिनीहरूलाई त्यहाँबाट तल झार्नेछु।
{9:3} यद्यपि तिनीहरू कर्मेल पर्वतको टाकुरामा लुके पनि, म तिनीहरूलाई भेट्नेछु। म तिनीहरूलाई मेरो छेउमा ल्याउनेछु। यदी तिनीहरू समुद्रको फेदमा लुके तापनि म सर्पलाई आज्ञा गर्नेछु, र त्यसले तिनीहरूलाई डस्नेछ।
{9:4} यद्यपि तिनीहरू तिनीहरूको शत्रुको कब्जामा गए पनि म तरवारलाई आज्ञा गर्नेछु अनि त्यसले तिनीहरूलाई मार्नेछ। मैले तिनीहरूलाई नोक्सान गर्ने नै निश्चय गरें राम्रो गर्ने होइन।”
{i9:5} दण्डले मानिसहरूलाई नष्ट गर्नेछ
{9:5} मेरो मालिक सर्वशक्तिमान परमप्रभुले भूमिलाई छुनु हुन्छ, अनि त्यो भूमि पग्लन्छ। तब त्यस भूमिमा भएका सबै मानिसहरू मृतकहरूका निम्ति रूनेछन्। त्यो प्रदेश मिश्रको नील नदी जस्तै माथि उर्लन्छ अनि तल झर्दछ।
{9:6} परमप्रभुले आफ्नो स्थान आकाशमाथि बनाउँनु भयो। उहाँले आफ्नो आकाश पृथ्वीमाथि राख्नु भयो। उहाँले समुद्रको पानीलाई बोलाउँनु हुन्छ। अनि देशमाथि खन्याउनु हुन्छ। उहाँको नाउँ परमप्रभु हो।
{i9:7} परमप्रभुको इस्राएललाई नष्ट गर्ने प्रतिज्ञा
{9:7} परमप्रभु भन्नुहुन्छ: “हे इस्राएली, तिमीहरू मेरा निम्ति कुश जस्तै हौ। मैले इस्राएललाई मिश्रबाट निकालेर ल्याएँ। मैले पलिश्तीहरूलाई करतोरबाट ल्याएँ। अनि अरामीहरूलाई कोरबाट।”
{9:8} हे परमप्रभु मेरा मालिकको आँखाहरू पापपूर्ण राज्यमाथि छन्। परमप्रभुले भन्नुभयो, “म इस्राएललाई पृथ्वीबाट सम्पूर्ण रूपले नष्ट पार्नेछु। तर म याकूबको घरलाई ध्वंश गर्नेछैन।”
{9:9} हेर! वेकारका मानिसहरूलाई अलग गराउनु इस्राएलका मानिसहरूलाई चालनिमा आँटा चाले झैं हल्लाउनु म आज्ञा दिनेछु।
{9:10} “मेरा मानिसहरू मध्येका पापीहरू तरवारले मारिन्छन्। तिनीहरूले भन्दैछन्, ‘हामीमा नराम्रो आउनेछैन।’ अथवा हामीलाई जित्ने छैनन्।”
{i9:11} परमेश्वर राज्यको पुनस्थापनाको शपथ लिन्छन्
{9:11} “त्यसदिन म दाऊदको ढलेको पाललाई उठाउनेछु, म चर्केकाहरू र नष्ट भएका भवनहरू मर्मत गर्नेछु। म त्यसलाई पहिलेको जस्तै पुनः र्निर्माण गर्नेछु।
{9:12} ताकि एदोममा बाँकी रहेका मानिसहरू र राष्ट्रहरू जो मेरो नाउँले (यहोवा) कहलाइन्छन्, तिनीहरू लिनलाई परमप्रभु, जसले यी सब गर्ने घोषणा गर्नु हुन्छ।”
{9:13} परमप्रभु भन्नुहुन्छ, “त्यो समय आइरहेछ, जब प्रत्येक प्रकारको भोजन ज्यादाहुन्छ। अब मानिसहरूले आफ्नो फसल काटिसकेका हुँदैनन्, हलो जोत्ने समय आइहाल्छ, मानिसहरू अहिले दाखरस निकाल्नको लागि बसेका हुन्छन्, फेरि दाखको रोप्ने समय आइहाल्छ। पहाडबाट दाखरसको धारा बग्ने छ अनि त्यो पहाडबाट झर्नेछन्।
{9:14} मेरो मानिस इस्राएलीहरूलाई कैदबाट फर्काएर ल्याउनेछु। तिनीहरूले त्यो नष्ट भएको शहर फेरि बनाउँनेछन् अनि तिनीहरू ती शहरमा बस्नेछन्। उनीहरूले दाख बारीहरू लाउनेछन् अनि तिनीहरूले उब्जाऊ गरेको दाखरस पिउनेछन्, उनीहरूले बगैंचाहरू रोप्नेछन् अनि त्यसबाट फलेको फलहरू खानेछन्।
{9:15} उनीहरूलाई उनीहरूकै जमिनमा बसाउँछु अनि उनीहरू फेरि त्यो देशबाट निकालिने छैनन्। जुन मैले उनीहरूलाई दिएँ।” परमप्रभु तिमीहरूका परमेश्वरले यी कुराहरू भन्नुभयो।
