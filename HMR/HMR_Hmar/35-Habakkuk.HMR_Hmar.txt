{1:1} Zawlnei Habakuk thu dong chu:
{1:2} Ieng chen hiel am Aw LALPA,Thangpui ngèna ka kona hi,Ngaithla loin i um ding a na?"Inpawngnêkna!" ti'n ka khêk a,Mi san suok di'n i hung si nawh.
{1:3} Ieng leiin am thil indik lo,I mi'n hmutir zing am a na?Ieng leia thil poi i ngai thei am?Sietna le inpawngnêknahai,Ka hmaa hin ka hmu zing a,Innghirnghona le inkhakna a tam.
{1:4} Dànin kong ro a suk ta naw a,Indikna'n hmun a chang ta nawh.Mi suolin mi fel an inhuol a,Indikna a lutinle zo tah.
{1:5} "Hnam danghai hi enin thlîr la,Nasa takin makti rawh:I dam lai ngei thawng ka ta,Chu chu mi'n an hril phâ che,Awi khom awi nuom naw ti nih.
{1:6} Hnam tawrot le dawn tawi tak,Mi dang chèngna hmunhai rûn a,Hnuoi khang dâpa phît faitu,Kaldai mihai ka chok tho mèk.
{1:7} Mi tìsim le pangzat kâi an na,An thaw dán dàn chu dàn a na,Anni tànghma chauh an ngaituo.
{1:8} An sakorhai hang hràtzie chu,Keite nêka tuonrang an na,Thimbuta satené nêk khomin,An tìum lem dai a nih.An sakor chungchuonghai chu,Ram hla taka inthokin,Hrât takin an hung tlàn a,Ar la ding mupui angin, Dîng takin an hung inbir thla.
{1:9} Mi rûn dinga hung an nih.Thlalèr thlî ang an hung hràng a,Tieu anga tam sal an man khawm.
{1:10} Lalhai chu an hung palzût a,Rorêltuhai an nuizatbûr a,Kul khuo iengah an ngai naw a,Inhuolna ding pil an dèng pawng a,Kulhai chu an làk zung zung a.
{1:11} Thlipui angin an hung nuoi a,Hma an tawn tlang pur pur a.Sienkhom thiem naw phur an nih,An hràtna chu pathiena an nei leiin."
{1:12} Aw LALPA, chatuona miI lo ni naw hrim am a ni?Ka Pathien, ka Mi Thienghlim,Thi hmang naw ning ungah.Aw LALPA, i rorêlna hlen dinga,Anni chu i ruot an na,Keini mi hremtu dingaI ruot an nih, Aw Lungpui.
{1:13} Thil tha lo enna dingin,I mit a thienghlim taluo a,Thil tha lo i ngai thei nawh.Chuong chu ni siin ieng dinga,Dawhaa che hlak mihai hi,I ngai thei tawl am a na?Mi rilohaiin mi felhai,An lem zo duok duok lai khan,Ieng dinga i to zing am?
{1:14} Tuipuia nga le rannunghai,Rorêltu nei lohai ang chaua,Ieng dinga mihriem hi i siem?
{1:15} Hmêlma rilo chun ngakuoiin,Anni chu a khài dok a,A lènin a man tawl a,A lènkhangin a fûn khawm a,Chuleiin hlimin a lawm.
{1:16} Chuleiin a lèn kuomah,Inthawinahai a'n hlàn hlak a,A lènkhang kuomah rimtui;A lèn leia hnienghnâr a na,Fâk ding inhnik petu a nih.
{1:17} A lèn chu bun ruok zingin,Lungsietna nei dêr loin,Hnamhai a suksiet ding maw?
{2:1} Ka râlvêngna bùkah kâi ka ta,Kul chungah nghâk zing ka ta,Ka nuorna thuah iengtin am,A mi hung don nghâk ka ta,Ka donna ding ngaituong ka tih.
{2:2} LALPAN hieng hin a hung don a: "Inlàrna thu hi lungah ziek la,Tlângsamin a tlànpui phaa,Fie kuoua hmu theiin ziek rawh.
{2:3} Inlàrna hi tlung nghal naw nih.A tlung hunbi ding ruot a na,
{2:4} "En ta, mi chapo inpam puom hi!A lungril nuom zawng a lûtinle;Mi fel ruok chu a ringnain hring a tih.a
{2:5} Hausaknab hi hlèmhmang a na,Mi chapo khomin sawt a dai nawh.Thlàn angin a bàu a ka zing a,Thìna angin khop tik a nei nawh.Mi po po a lâk khawm a,Sal dingin a man khawm hlak.
{2:6} Mi po poin ti-el le hmusitin,'A thil inrùkhai bûm hnûr a,
{2:7} I leibatnahai hung tuongin,Hung thîn thut an ti che a,Suklungzing an ti che a,An kuttum la tuor i tih.
{2:8} Hnam tam tak i rok tah a, Mi thisen insuo i hmang a,Ram le khawpuihai i suosàm a,A sûnga chênghai i rawt leiin,A damhan soisa vèng an ti che.
{2:9} "Hlèprûka sûngkuo indin a,Mi suol kut tuor pumpel tum a,Insawng bawla bu khuortu chu,A chung a va pik ngei dê!
{2:10} Mi tam tak sietna dinga,Thil tha lo i phier lei khan,I insûng i sukmuolpho a,I nun i chàn pha bok a nih.
{2:11} Lung banghai khêk suok an ta,Tlungpûmhan hril sawng an tih.
{2:12} "Thisena khawpui indintu leTuolthata khuo suknghettu chu,A chung a va pik ngei dê!
{2:13} Kàng hmang el ding in bawlin,Mihai chun sin an inrim a,Chuonga inrim thlawn dinga, A hnam pum inthawtirtu chu,Iengkim LALPA a ni naw maw?
{2:14} Tuipui hi tuia a sip angin,LALPA ropuizie hrietna chun,Hnuoi hi la sip vong a tih.
{2:15} "Mi saruokna hmu nuoma,Tuolbawmhai uoiin pe a,A bûra inthoka thlit a,An inrui chena hràitu chu,A chung a va pik ngei de!
{2:16} Mi ngai ropui hlaw nêkin,Inzaknan la sip i tih.Tu'n i hun a tlung ve ta a,Dawn la, pai la, muolpho rawh.LALPA kuta a no chun,A hung hnai mèk ta che a,I ropuina chu muolphonan,La hung inkhum vong a tih.
{2:17} Lebanon i suosàm angin,Suosàmin um vèng i ta,I sukboral sâhai ang khan,Sukthlabâr ni vêng i tih:Mihriem thisen insuo a,Ram le khawpui le a chênghai,An rênga i suksiet leiin.
{2:18} "Milemin iem hlutna a nei?Mihriem siem fawm el a nih.Khêl zirtirtu milim khomin,Hlutna ieng am a nei a?A siemtuin ama siem fawm,Tong khom tong thei hlei lo thil,A ring chop mei mei a nih.
{2:19} Thing kuomah, "Har rawh" ti a,Hringna nei lo lung kuomah,'Tho rawh' tia betu chu,A chung a va pik de aw!Chu chun iem a kawkhmu ding?Rangkachak le tangkaruoa luon,Thuok nei lo a ni si a.
{2:20} A tempul thienghlima chun,LALPA ruok chu a chêng a,A hmaah hnuoi pumpui hi,To thiepin um raw hai se."
{3:1} Zawlnei Habakuk tongtaina, Sigionot thlùka rem ding.
{3:2} LALPA, i ri ka lo hriet a,I thilthawhai chu maktiin,Râpum ka ti hlak, LALPA.Kan huna khom thaw nawk la,Kan hunah inhriettir nawk la,I lung a sen hlea chuI zangàina kha hre zing rawh.
{3:3} Teman-a inthokin Pathien a hung,Paran tlàngpuia inthokin,Mi Thienghlim chu a hung ie.A ropuinan vàn a tuom a,A'n pâknain hnuoi a sip.
{3:4} Ni suok angin a mawi ropui,A kutah ni zung a suok,A hràtna a thuprûknaa inthokin.
{3:5} A hmaah hrilêng a fe a,A hnungah hripuiin a zui.
{3:6} A ngîr pha hnuoi a'n hnìng a,A ngha pha hnamhai an inthin.Tlâng hlunhai an chim thla a, Muol hlunhai an koi dar a.A hràtnain chatuon a dai.
{3:7} Kus-hai puon inah buoina ka hmuh,Midianhai chèngnaah lungngaina;Thlaphângin an inthin hawp a.
{3:8} Aw LALPA, vadunghai chun,An suklungsen che am a ni?Tuipui le tuifinriethaiin,I lung an sukling am a ni?I sakor chungah chuong a,Hnèna tawlailira i chuong khan,Tuipui lakah i lung a sen maw?
{3:9} I thalngul i hung phor a,Thal tam tak i'n lâktir a,Varuom ding hnuoi i kâp kak a.
{3:10} Tlânghan hmuin an inkon a,Tuipui insokin an inrûm a,Insâng takah an invor dar.
{3:11} I thal inlêng nuoi nuoi le,I fei tle zor zor an hmuin,Vàna ni le thla hai chu,Che châng loin an ngîr zing.
{3:12} Lung chokin hnuoi i pal zût a,Lungsenin hnamhai i chîl a.
{3:13} I mihai chu san suok dingin,I hriek nâlhai san suok dingin,Nangma i hung inthok suok a.Ram riloa an thuoitu chu,A lu ru i vuok koi a,Saruok kèlin i siem a.
{3:14} Keini mi phîn dar dinga,Thlipui anga hung inthok,A mi huoisen hung tirhai,Mi rethei inbi khawmhai,Dol vong dinga inhrilhai chu,Nangman a fei zum hmangin,An luah i thil tlang a.
{3:15} I sakorhan tuipui palin,Tui an chìl so but but a.
{3:16} A ri hrein ka sûng an thin, Ka hmùr a'n lap dor dor a,Ka rùhai a moi zo a,Ka kè an thin hlop hlop a.Mi rûntu hnamhai chunga,Sietna a tlung ni ding chu,Nghâkhlâ takin thlîr ka tih.
{3:17} Theichangin ra insuo loin,Grêp hruiin ra insuo loin,Oliv kùngin ra insuo loin,Loin bu thar insuo loin,Beram huonga inlawi um loin,Bawng inah ran um naw sien khom,
{3:18} LALPA-a chun hlim pei ka ta,Mi sandamtu Pathiena chun,Ka lawm pei ding a ni si a.
{3:19} Lalpa PATHIEN chu ka hràtna,Zukpui anga ka kè sukhrâttu,Hmun sânga mi'n tlattirtu a nih.(Hlapawl thuoitu ta dingin: tingtang hrui rimawi le rema sak ding)
