{1:1} Upa chun, dittak Gaia, thutaka ka hmangai chu, chibai ka bûk.
{1:2} Ruol dit tak, iengkimah i hmûingìla, thlarau tieng le taksa tienga i dam le hrisel theina dingin ka tongtaipêk hlak che.
{1:3} Unauhai an hung a, thutaka i ringumzie le i um tlatzie thu an mi hril a, ka lawm takzet a nih.
{1:4} Thutaka ka nauhai an um ti ka hriet nêka lawmna nasa lem hrim ka nei nawh.
{1:5} Ruol dit tak, hieng unauhai hi mikhuol khom ni hai sien an chungah i lo tha èm êm a,
{1:6} Kohran hmaa khom i thatzie an hril a. An inzinna lamah anni hi Pathien mihai thaw dàn awm hrima i lo thangpui thei chun tha hlêng a tih.
{1:7} Hming leia inthok suok an ni a, Jentêlhai kuoma inthokin ieng khom an làk nuom nawh.
{1:8} Chuongchun, thutak ta dinga thaw tlâng ei nih ti ei hriet theina dingin eini chun hieng mihai hi ei thangpui ding a nih.
{1:9} Kohranhai kuoma khan lekhathon ka ziek tah a, nisienlakhom Diotrefa, anni laia hotu taka um thlâkhlàtu khan ka thu a poisa nawh.
{1:10} Chuleiin, ka hung pha chu a chêt dàn, thil râpthlâk tak tak thawa a mi hril thang dànhai chu hril vong ka ti chêu. Chu chauh khom chu ni loin, unauhai a lo lawm naw a, a lawm nuomhai khom a khap a, kohrana inthokin a hnotsuok tawl a nih.
{1:11} Ruol dittak, a tha naw chu enton nuom naw la, a tha chu enton lem rawh. Thil tha thawtu chu Pathiena suok a na, thil tha naw thawtu chun Pathien a hmu ngai nawh.
{1:12} Demetri hi mi tinin an inpàk a, thutaka khom inpâk a hlaw hrim a, keini khomin kan inpàk a, kan inpàkna chu a'n dik ti i hriet.
{1:13} I kuomah thu tam tak hril ding ka neia chu lekha le lekhatuia ziek ka nuom nawh.
{1:14} Hmu vak che ka beisei a, inhmatonin ei la hril ding annawm. Thlamuongna i kuomah um raw se. Hi taka ei ruolhai hin chibai an bùk che. Ei ruolhai kha an hming lam sengin chibai mi hung bûkpèk rawh.
