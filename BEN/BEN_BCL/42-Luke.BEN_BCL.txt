{1:1} মহামান্য থিয়ফিল! আমাদের সময় যে সমস্ত ঘটনা ঘটে গেছে, অনেকেই করেছেন।
{1:2} প্রত্যক্ষদর্শীরা এবং সুসমাচার প্রচারকেরা প্রথম থেকে যে ঐতিহ্য প্রবর্তন করে গেছেন, তারই অনুসরণে তাঁরা এইগুলি লিখেছেন।
{1:3} আদ্যোপান্ত সমস্ত ঘটনার বিবরণ পুঙ্খানুপুঙ্খরূপে অনুসন্ধান করে এ সম্পর্কে একটি আনুপূর্বিক বিবরণ আপনার জন্য রচনা করা আমি সঙ্গত মনে করলাম,
{1:4} যেন যে বিষয়ে আপনি শিক্ষালাভ করেছেন, সেই সত্য সম্বন্ধে পূর্ণজ্ঞান লাভ করতে পারেন।
{i1:5} বাপ্তিষ্মদাতা যোহনের জন্মবার্তা ঘোষণা
{1:5} যিহুদীয়া দেশের রাজা হেরোদের রাজত্বকালে পুরোহিত অবিয়ের সেবক দলে সখরিয় নামে একজন পুরোহিত ছিলেন। তাঁর স্ত্রীর নাম ছিল ইলিশাবেত। ইনিও ছিলেন পুরোহিত-বংশের কন্যা।
{1:6} এঁরা দুজনেই ঈশ্বরের দৃষ্টিতে শুদ্ধভাবে জীবনযাপন করতেন এবং প্রভুর সমস্ত আদেশ ও বিধান নিখুঁতভাবে মেনে চলতেন।
{1:7} তাঁদের কোন সন্তান ছিল না কারণ ইলিশাবেত ছিলেন বন্ধ্যা। তাছাড়া তাঁরা দুজনেই খুব বৃদ্ধ হয়ে পড়েছিলেন।
{1:8} একদিন সখরিয় তাঁর পালা অনুযায়ী মন্দিরে পরিচর্যার কাজ করছিলেন।
{1:9} পুরোহিতদের প্রথা অনুসারে সেই সময় প্রভুর মন্দিরে বেদীর সামনে ধূপ জ্বালাবার জন্য তিনিই মনোনীত হয়েছিলেন। তিনি যখন প্রভুর মন্দিরের মধ্যে ধূপ জ্বালাতে গেলেন,
{1:10} তখন বাইরে জনতা ছিল প্রার্থনায় রত।
{1:11} এমন সময় বেদীর ডান দিকে, যেখানে ধূপ জ্বলছিল, ঠিক সেইখানে প্রভুর এক দূত আবির্ভূত হলেন।
{1:12} তাঁকে দেখে সখরিয় ভয়ে ও বিস্ময়ে বিহ্বল হয়ে পড়লেন।
{1:13} সেই দূত তাঁকে বললেন, ভয় পেয়ো না, সখরিয়। ঈশ্বর তোমার মিনতি শুনেছেন, তোমার স্ত্রী ইলিশাবেত একটি পুত্রের জননী হবে। তুমি তার নাম রেখো যোহন।
{1:14} এর ফলে তুমি পরম আনন্দ লাভ করবে এবং সে জন্মগ্রহণ করলে আরও অনেকেই আনন্দিত হবে।
{1:15} ঈশ্বরের দৃষ্টিতে সে হবে মহান। কোন প্রকার সুরা বা উত্তেজক পানীয় তাকে পান করতে দেবে না। কারণ মাতৃগর্ভ থেকেই পবিত্র আত্মা তার উপরে অধিষ্ঠান করবেন।
{1:16} ইসরায়েল জাতির অনেককেই সে তাদের আরাধ্য ঈশ্বর প্রভু পরমেশ্বরের কাছে পিরিয়ে আনবে।
{1:17} সে প্রভুর অগ্রদূতরূপে নবী এলিয়ের মত ক্ষমতাসম্পন্ন হয়ে ঈশ্বরের কাজ করবে। পিতা ও সন্তানদের ফিরিয়ে এনে সে আবার তাদের মধ্যে মিলন ঘটিয়ে দেবে এবং বিপথগামী সমস্ত লোককে ধর্মস্থানে উদ্বুদ্ধ করবে। এইভাবে সে প্রভুর সমস্ত প্রজাকে প্রভুর জন্য প্রস্তুত করবে।
{1:18} সখরিয় দূতকে বললেন, এ কথা যে সত্য তা আমি কেমন করে বুঝব? কারণ আমি বৃদ্ধ, আমার স্ত্রীরও অনেক বয়স হয়েছে। তখন সেই দূত বললেন,
{1:19} আমি ঈশ্বরের সেবক গাব্রিয়েল, তিনিই তোমাকে এই শুভ সংবাদ জানাবার জন্য আমাকে পাঠিয়েছেন।
{1:20} কিন্তু এই কথা যে উপযুক্ত সময়ে নিশ্চিতভাবে সফল হবেই, তা তচুমি বিশ্বাস করলে না। তাই এই ঘটনা না ঘটা পর্যন্ত তুমি বোবা হয়ে থাকবে।
{1:21} এদিকে বাইরে প্রতীক্ষারত জনতা অবাক হয়ে ভাবছিল, কেন সখরিয় আজ মন্দিরের মধ্যে এত দেরী করছেন?
{1:22} বাইরে বেরিয়ে এসে সখরিয় কোন কথা উচ্চারণ করতে পারলেন না। তিনি ইসারায় সকলকে তাঁর বক্তব্য বোঝাতে লাগলেন। জনতা তখন বুঝতে পারল যে, মন্দিরের মধ্যে তিনি কোন দিব্যদর্শন লাভ করেছেন।
{1:23} মন্দিরে তাঁর পরিচর্যার পালা শেষ হয়ে গেলে সখরিয় বাড়িতে ফিরে গেলেন।
{1:24} কিছুদিন পর তাঁর স্ত্রী ইলিশাবেত অন্তঃসত্ত্বা হলেন এবং পাঁচ মাস প্রকাশ্যে কোথাও বার হলেন না।
{1:25} তিনি মনে মনে বললেন, এতকাল পরে প্রভু আমার প্রতি কৃপা করলেন। লোকসমাজে তিনি আমার অপবাদ দূর করলেন।
{i1:26} প্রভু যীশুর জন্মবার্তা ঘোষণা
{1:26} সখরিয়ের দিব্যদর্শন লাভের ছয়মাস পরে ঈশ্বর তাঁর দূত গাব্রিয়েলকে গালীল প্রদেশের নাসরত নামে এক নগরে প্রেরণ করলেন।
{1:27} এবার তিনি সংবাদ নিয়ে গেলন এক কুমারী তরুণীর কাছে, নাম তাঁর মরিয়ম। দাউদ-কুলের যোষেফ নামে এক ব্যক্তির সঙ্গে তাঁর বাগদান সম্পন্ন হয়েছিল।
{1:28} দূত গাব্রিয়েল তাঁর কাছে গিয়এ তাঁকে বললেন, শুভমস্তু অনুগৃহীতে, কল্যাণ হোক তোমার, প্রভু তোমার সঙ্গে আছেন!
{1:29} দূতের কথা শুনে মরিয়ম বিচলিত হয়ে পড়লেন। তিনি গভীরভাবে চিন্তা করতে লাগলেন, এ কমন সম্ভাষণ! কি এর অর্থ!
{1:30} দূত তাঁকে বললেন, ভয় পেয়ো না মরিয়ম, ঈশ্বরের অনুগ্রহ তুমি লাভ করেছ।
{1:31} একটি পুত্রের জননী হবে তুমি, তাঁর নাম রেখো যীশু।
{1:32} তিনি হবেন মহান। পরাৎপর ঈশ্বরের পুত্র নামে আখ্যাত হবেন তিনি। প্রভু ঈশ্বর তাঁকে তাঁর পূর্বপুরুষ রাজা দাউদের সিংহাসনের অধিকারী করবেন এবং
{1:33} যাকোব কুলের উপর তিনি চিরকাল রাজত্ব করবেন। তাঁর রাজত্ব কখনও শেষ হবে না।
{1:34} মরিয়ম তখন দূতকে বললেন, কেমন করে এ সম্ভব হবে? আমি যে কুমারী।
{1:35} দূত বললেল, পবিত্র আত্মা তোমার উপর অধিষ্ঠিত হবেন। পরমেশ্বরের শক্তিতে তুমি হবে পরিবৃতা। তোমার গর্ভে যে পবিত্র সন্তান জন্মগ্রহণ করবেন, তিনি ঈশ্বরের পুত্র বলে অভিহিত হবেন।
{1:36} তোমার আত্মীয় ইলিশাবেত, সকলে যাকে বন্ধ্যা বলে জানে, সেও এই বৃদ্ধ বয়সে সন্তানসম্ভবা হয়েছে — আজ ছয় মাস সে গর্ভধারণ করছে।
{1:37} কোন কাজই ঈশ্বরের অসাধ্য নয়।
{1:38} মরিয়ম বললেন, আমি প্রভুর দাসী, আপনার বাক্য আমার জীবনে সফল হোক। তারপর দূত চলে গেলেন।
{i1:39} ইলিশাবেতের সঙ্গে মরিয়মের সাক্ষাৎকার
{1:39} কিছুদিন পর মরিয়ম যিহুদীয়ার এক পাহাড়ী অঞ্চলের একটি শহরে গেলেন।
{1:40} সেই শহরে ছিল সখরিয়ের বাড়ি। সেখানে গিয়ে মরিয়ম ইলিশাবতকে অভিনন্দন জানালেন।
{1:41} মরিয়মের অভিনন্দন শোনার সঙ্গে সঙ্গে ইলিশাবেতের গর্ভের সন্তানটি চঞ্চল হয়ে উঠল। ইলিশাবেত পবিত্র আত্মায় আবিষ্ট হয়ে,
{1:42} উচ্ছ্বসিত কণ্ঠে বলে উঠলেন, নারী সমাজে তুমিই ধন্যা, ধন্য তোমার গর্ভের সন্তান।
{1:43} কি সৌভাগ্য আমার। আমার প্রভুর জননী আমাকে দেখতে এসেছে!
{1:44} তোমার অভিনন্দন শোনার সঙ্গে সঙ্গে আমার গর্ভের শিশুটি আনন্দে নেচে উঠল।
{1:45} ধন্য তুমি, কারণ তুমি বিশ্বাস করেছিলে যে প্রভুর বাক্য তোমার জীবনে সুনিশ্চিতভাবে সফল হবে।
{i1:46} মরিয়মের স্তুতি
{1:46} মরিয়ম তখন নিবেদন করলেনঃ হৃদয় আমার প্রভুর প্রশংসায় মুখর,
{1:47} মুক্তিদাতা প্রভুতেই আমার চিত্তের উল্লাস।
{1:48} কারণ তিনি অনুগ্রহ করেছেন তাঁর এই নগণ্যা দাসীর প্রতি। আজ থেকে যুগে যুগে সকলেই আমাকে বলবে ধন্যা।
{1:49} যিনি মহাপরাক্রান্ত তিনিই সাধন করেছেন আমার জন্য মহৎ কর্ম, পবিত্র তাঁর নাম।
{1:50} যারা তাঁকে সম্ভ্রম করে, যুগ পর্যায়ে যুগে যুগে তাদেরই উপর বর্ষিত হয় তাঁর করুণা।
{1:51} অহঙ্কারে হৃদয় যাদের আচ্ছন্ন, তিনি আপন পরাক্রান্ত বাহুর বিক্রমে তাদের করেছেন ছত্রভঙ্গ।
{1:52} পরাক্রান্ত নৃপতিদের তিনি করেছেন সিংহাসনচ্যূত, উন্নত করেছেন দীনহীনদের।
{1:53} তিনি ক্ষুধিতজনকে তৃপ্ত করেছেন উত্তম দ্রব্যে, বিত্তবানকে বিদায় দিয়েছেন রিক্ত হস্তে।
{1:54} আমাদের পিতৃপুরুষদের কাছে, অব্রাহাম ও তাঁর বংশের প্রতি চিরদিন যে করুণা প্রকাশের
{1:55} প্রতিশ্রুতি দিয়েছিলেন তিনি, সেই প্রতিশ্রুতি স্মরণ করে তিনি নিজ দাস ইসরায়েলের সহায়তা করেছেন।
{1:56} মরিয়ম ইলিশাবেতের কাছে তিন মাস কাটিয়ে বাড়িতে ফিরে গেলেন।
{i1:57} বাপ্তিষ্মদাতা যোহনের জন্ম
{1:57} ইলিশাবেতের প্রসবকাল পূর্ণ হলে, তাঁর একটি পুত্র ভূমিষ্ঠ হল।
{1:58} তাঁর প্রতিবেসী ও আত্মীয়-স্বজনেরা তাঁর প্রতি প্রভুর এই মহান অনুগ্রহের কথা শুনে খুবই আনন্দিত হল।
{1:59} অষ্টম দিনে শিশুটির সুন্নত অনুষ্ঠানে তাঁরা সকলে এলেন এবং তার পিতার নাম অনুসারে তারও নাম সখরিয় রাখাই ঠিক করলেন।
{1:60} কিন্তু তার মা বললেন, না, এর নাম রাখা হবে যোহন।
{1:61} তখন তাঁরা বললেন, আপনার আত্মীয়-স্বজনদের মধ্যে কারও এরকম নাম নেই।
{1:62} এই কথা বলে তাঁরা শিশুর পিতাকে ইঙ্গিতে জিজ্ঞাসা করলেন, তিনি কি নাম রাখতে চান।
{1:63} তিনি একটি লিপিফলক চেয়ে নিয়ে লিখলেন, এর নাম যোহন। এতে সকলে অবাক হয়ে গেল।
{1:64} সঙ্গে সঙ্গে সখরিয়ের মুখ খুলে গেল, জিভের আড়ষ্টতা দূর হয়ে গেল। তিনি ঈশ্বরের প্রসংসায় মুখর হয়ে উঠলেন।
{1:65} তাঁর প্রতিবেশরীরা এই ব্যাপারে বেশ ভয় পেয়ে গেল এবং এই ঘটনার কথা যিহুদীয়ার পাহাড়ী অঞ্চলের সর্বত্র, লোকের আলোচনার বিষয় হয়ে দাঁড়াল।
{1:66} যত লোক এই ঘটনার কথা শুনেছিল, তারা সকলেই মনে মনে ভাবতে লাগল এবং বলাবলি করতে লাগল, ভবিষ্যতে এই শিশুটি কি হবে? কারণ তারা বুঝতে পেরেছিল যে প্রভু স্বয়ং এর সঙ্গে আছেন।
{i1:67} সখরিয়ের স্তুতি ও আশীর্বাণী
{1:67} শিশুটির পিতা সখরিয় পবিত্র আত্মার আবেশে স্তুতি করে বললেনঃ
{1:68} “ধন্য প্রবু ইসরায়েলের ঈশ্বর, তিনি নিজ প্রজাদের সহায় হয়েছেন, মুক্ত করেছেন তাদের।
{1:69} অতীতে পবিত্র নবীদের মাধ্যমে যে অঙ্গীকার তিনি করেছিলেন সেই অনুযায়ী।
{1:70} নিজ দাস দাউদের কুলে আমাদের জন্য শক্তিমান এক ত্রাণকর্তাকে উৎপন্ন করেছেন।
{1:71} যেন আমরা উদ্ধার পাই শত্রুর কবল থেকে, যারা আমাদের বিদ্বেষ করে, তাদের কবল থেকে।
{1:72} আমাদের সঙ্গে তিনি তাঁর পবিত্র সন্ধিচুক্তি স্মরণে রাখবেন, করুণা প্রদর্শন করবেন আমাদের পিতৃপুরুষদের প্রতি, এই ছিল তাঁর প্রতিশ্রুতি।
{1:73} আমাদের পিতৃপুরুষ অব্রাহামের কাছে তিনি প্রতিশ্রুতি দিয়েছিলেন এবং শপথ করেছিলেনঃ শত্রুর
{1:74} কবল থেকে উদ্ধার করবেন তিনি আমাদের। যেন আমরা তাঁর আরাধনা করতে
{1:75} পারি নির্ভয়ে, আজীবন যেন যাপন করতে পারি পবিত্র জীবন ন্যায়ের পথে তাঁর সাক্ষাতে।
{1:76} বৎস আমার, পরাৎপরের নবী রূপে আখ্যাত হবে তুমি, প্রভুর অগ্রগামী হয়ে তুমি প্রস্তুত করবে তাঁর পথ,
{1:77} তুমি ঘোষণা করবে তাঁর প্রজাদের কাছে এই জ্ঞানের কথা: পাপ মোচনের পথে তারা লাভ করবে পরিত্রাণ।
{1:78} আমাদের ঈশ্বরের কৃপায় আমাদের উপরে হবে স্বর্গীয় জ্যোতির অভ্যুদয়।
{1:79} যারা বাস করছে মৃত্যুর ছায়ায়, হতাশার অন্ধকারে, তাদের মাঝে তিনি বিতরণ করবেন দিব্যজ্যোতি, চালিত করবেন আমাদের পদক্ষেপ শান্তির পথে।”
{1:80} শিশুটি দিনে দিনে বেড়ে ওঠার সঙ্গে সঙ্গে আত্মিক শক্তিতে শক্তিমান হয়ে উঠতে লাগল এবং ইসরায়েল জাতির সামনে আত্মপ্রকাশের উপযুক্ত সময় না আসা পর্যন্ত বিজন প্রান্তরে বাস করতে লাগল।
{i2:1} প্রভু যীশুর জন্ম ( মথি 1:18-25 )
{2:1} সেই সময় রোমসম্রাট অগাষ্টাস সীজার ঘোষণা করলেন যে তাঁর সাম্রাজ্যের সমস্ত প্রজাকে নিজেদের নাম তালিকাভুক্ত করতে হবে।
{2:2} এইটিই ছিল সর্বপ্রথম লোকগণনা। এই সময়ে কুরীণীয় ছিলেন সিরিয়ার শাসনকর্তা।
{2:3} তাই সমস্ত লোক নিজ নিজ নাম তালিকাভুক্ত করার জন্য যে যার দেশে যেতে লাগল।
{2:4} যোষেফ ছিলেন দাউদের বংশধর। তাই তিনি গালীল প্রদেশের নাসরত নগর থেকে যিহুদীয়ায় দাউদের আদি নিবাস বেথলেহেমে গেলেন।
{2:5} সঙ্গে ছিলেন তাঁর বাগদত্তা স্ত্রী মরিয়ম, তিনি তখন সন্তানসম্ভবা।
{2:6} তাঁরা যখন বেথলেহেমে গিয়ে উপস্থিত হলেন, সেই সময় মরিয়মের প্রসবকাল পূর্ণ হল,
{2:7} তাঁর প্রথম শিশুপুত্র জন্মগ্রহণ করল। তিনি শিশুটিকে কাপড়ে জড়িয়ে একটি গোয়াল ঘরে জাবপাত্রে শুইয়ে রাখলেন। কারণ পান্থশালায় তাঁদের জন্য জায়গা ছিল না।
{i2:8} মেষপালকদের কাছে প্রভু যীশুর জন্মবার্তা ( মথি 1:18-25 )
{2:8} সেই অঞ্চলে মেষপালকেরা রাতের বেলায় মাঠে ইজেদের মেষপাল পাহারা দিচ্ছিল।
{2:9} এমন সময় সহসা প্রভুর এক দূত তাদের সামনে আবির্ভূত হলেন। প্রভুর আলোক-দীপ্ত মহিমায় উদ্ভাসিত হয়ে উঠল চারিদিক। ভীষণ ভয় পেয়ে গেল তারা।
{2:10} দূত বললেন, ভয় পেয়ো না তোমরা, শোন, আমি তোমাদের কাছে এক মহানন্দের বার্তা এনেছি, এ আনন্দ সর্বমানবের জন্যই।
{2:11} দাউদের আদি নিবাস বেথলেহেম নগরে তেমাদের জন্য এক পরিত্রাতা জন্মগ্রহণ করেছেন। তিনি হলেন প্রভু খ্রীষ্ট,
{2:12} একটি গোয়াল ঘরে জাবপাত্রে কাপড়ে জড়িয়ে তাঁকে শুইয়ে রাখা হয়েছে — এই চিহ্ন দেখেই তোমরা তাঁকে চিনতে পারবে।
{2:13} দূতের কথা শেষ হওয়ার সঙ্গে সঙ্গে সহসা স্বর্গদূতের বিশাল এক বাহিনী এসে তাঁর সঙ্গে যোগ দিয়ে ঈশ্বরের জয়গান করতে লাগলেনঃ
{2:14} ঊর্ধ্বলোকে ঈশ্বরের মহিমামর্ত্যলোকে তাঁর প্রীতিভাজনমানবের মাঝে বিরাজ করুক শান্তি।
{2:15} স্বর্গদূতেরা স্বর্গে ফিরে গেলে মেষপালকেরা নিজেদের মধ্যে আলোচনা করে বলল, চল বেথলেহেমে যাই। প্রভু যে ঘটনার কথা আমাদের জানালেন, দেখে আসি।
{2:16} তারা ব্যস্ত হয়ে রওনা দিল। সেখানে গিয়ে মরিয়ম যোষেফ ও জাবপাত্রে শোয়নো শিশুটিকে দেখতে পেল।
{2:17} শিশুটিকে দেখার পর তার সম্বন্ধে স্বর্গদূত তাদের যে কথা বলেছিলেন, সে কথা তারা সকলের কাছে বলল।
{2:18} মেষপালকদের কথা যারা শুনল তারা সকলেই খুব অবাক হয়ে গেল।
{2:19} মরিয়ম কিন্তু সব কথা স্মরণে রাখলেন এবং মনে মনে এই ব্যাপার নিয়ে গভীরভাবে চিন্তা করতে লাগলেন।
{2:20} দূতের মুখে মেষপালকেরা যেমন শুনেছিল ঠিক তেমনটিই দেখতে পেয়ে তারা ঈশ্বরের গৌরব ও স্তুতি করতে করতে ফিরে গেল।
{i2:21} যীশুর নামকরণ
{2:21} আটদিন পর, সুন্নত অনুষ্ঠানের দিনে শিশুটির নামকরণ করা হল যীশু, শিশুটি মাতৃগর্ভে আসার আগেই স্বর্গদূত তাঁর এই নাম দিয়েছিলেন।
{i2:22} মন্দিরে শিশু যীশু
{2:22} মোশির বিধান অনুসারে শুচিকরণের দিন এলে মরিয়ম ও যোষেফ তাঁকে প্রভুর কাছে উৎসর্গ করার জন্য জেরুশালেমে নিয়ে গেলেন।
{2:23} কারণ প্রভুর বিধানে লেখা আছে, প্রত্যেক প্রথমজাত পুত্রসন্তানকে প্রভুর উদ্দেশে উৎসর্গ করতে হবে এবং
{2:24} সেই সঙ্গে বিধান অনুযায়ী ‘এক জোড়া ঘুঘু অথবা এক জোড়া কপোত শাবক’ বলিরূপে উৎসর্গ করার জন্য সেখানে নিয়ে গেলেন।
{i2:25} শিমিয়োনের স্তুতি ও ভবিষ্যদ্বাণী
{2:25} জেরুশালেমে সেই সময় এক ঈশ্বরভক্ত ও ধার্মিক ব্যক্তি ছিলেন, তাঁর নাম শিমিয়োন। পবিত্র আত্মা তাঁর উপরে অধিষ্ঠিত ছিলেন। ইসরায়েলের মুক্তির অপেক্ষায় দিন গুনতেন তিনি।
{2:26} পবিত্র আত্মা তাঁকে জানিয়েছিলেন যে, প্রভুর অভিষিক্তকে না দেখা পর্যন্ত তাঁর মৃত্যু হবে না।
{2:27} সেদিন তিনি পবিত্র আত্মা দ্বারা পরিচালিত হয়ে মন্দিরে এলেন। শিশু-যীশুর মা-বাবা যখন বিধানসম্মত অনুষ্ঠান সম্পন্ন করার জন্য শিশুটিকে নিয়ে মন্দিরে প্রবেশ করলেন, তখন
{2:28} শিমিয়োন তাঁকে কোলে নিয়ে ঈশ্বরের স্তুতিগান করে বললেনঃ
{2:29} প্রভু তোমার প্রতিশ্রুতিপূর্ণ করেছে তুমি। তোমার দাসকে এবার শান্তিতে বিদায় দাও।
{2:30} আমার নয়ন যুগল দেখেছে তোমার পরিত্রাণ।
{2:31} সমস্ত জাতির সমক্ষে যা তুমি করেছ সম্পাদন।
{2:32} ইনিই সেই জ্যোতি — যিনি অন্যান্য জাতির কাছে ব্যক্ত করবেন তোমার সত্য। ইনিই তোমার প্রজা ইসরায়েলের গৌরব।
{2:33} যীশুর সম্বন্ধে এই সমস্ত কথা শুনে তাঁর পিতামাতা আশ্চর্য হয়ে গেলেন।
{2:34} শিমিয়োন তারপর তাঁদের আশীর্বাদ করে জননী মরিয়মকে বললেন, দেখ, এই শিশু হবে ইসরায়েল জাতির অনেকেরই উত্থান এবং পতনের কারণ। এ সেই ঈশ্বরদত্ত নিদর্শন যার বিরুদ্ধে সকলে মুখর হয়ে উঠবে,
{2:35} ফলে অনেকের গোপন মনোভাব হবে উদ্ঘাটিত এবং তীব্র দুঃখের শাণিত খড়্গাগাতে তোমার হৃদয় হবে বিদ্ধ।
{i2:36} হান্নার বন্দনা
{2:36} সেখানে হান্না নামে একজন মহিলা-নবী ছিলেন। তিনি আশের বংশের পনুয়েলের কন্যা। বয়স তাঁর অনেক হয়েছিল। বিবাহের সাত বৎসর পরে তিনি বিধবা হন এবং
{2:37} তারপর থেকে চুরাশি বৎসর বয়স পর্যন্ত তিনি বৈধব্য জীবন যাপন করেছিলেন। মন্দির ছেড়ে তিনি কোথাও যেতেন না, উপবাস ও প্রার্থনা সহকারে দিনরাত্রি ঈশ্বরের আরাধনায় মগ্ন থাকতেন।
{2:38} তিনিও ঠিক সেই সময়ে উপস্থিত হয়ে ঈশ্বরের স্তব করলেন এবং জেরুশালেমের মুক্তির প্রতীক্ষায় যারা ছিল তাদের সকলের কাছে শিশুটির কথা বলতে লাগলেন।
{i2:39} নাসরতে প্রত্যাবর্তন
{2:39} প্রভুর বিধান অনুসারে করণীয় সমস্ত অনুষ্ঠান শেষ হয়ে গেল, তাঁরা গালীলে নিজেদের বাড়ি নাসরতে ফিরে এলেন।
{2:40} শিশু যীশু সেখানে বয়সে বেড়ে ওঠার সঙ্গে সঙ্গে সবল হতে লাগলেন এবং জ্ঞানেও পূর্ণ হয়ে উঠলেন। ঈশ্বরের অনুগ্রহ তাঁকে ঘিরে রইল।
{i2:41} মন্দিরে কিশোর যীশু
{2:41} প্রতি বৎসর তারণোৎসবের সময় যীশুর পিতামাতা জেরুশালেমে যেতেন।
{2:42} তাঁর বয়স বারো বৎসর হলে প্রচলিত প্রথা অনুসারে তাঁরার জেরুশালেমে গেলেন।
{2:43} পর্ব শেষ হয়ে গেলে যখন তাঁরা ফিরে আসছেন, যীশু তখন থেকে গেলেন মন্দিরের মধ্যে। এ কথা তাঁর পিতামাতা জানতেন না।
{2:44} তাঁরা মনে করেছিলেন সহযাত্রীদের সঙ্গেই তিনি আছেন। কিন্তু একদিনের পথ অতিক্রম করার পর তাঁরা আত্মীয়-স্বজন ও পরিচিত লোকদের মধ্যে যীশুর খোঁজ করতে লাগলেন।
{2:45} তাদের মধ্যে যীশুর সন্ধান না পেযে আবার তাঁরা খুঁজতে খুঁজতে জেরুশালেমে ফিরে গেলেন।
{2:46} তিন দিন পর তাঁরা তাঁকে মন্দিরের মধ্যে পেলেন, দেখলেন যীশু শাস্ত্রগুরুদের মাঝখানে বসে তাঁদের কথা শুনছেন ও তাঁদের প্রশ্ন করছেন।
{2:47} যারা যীশুর কথা শুনছিল, তারা সকলে তাঁর কথা শুনে ও বুদ্ধির পরিচয় পেয়ে অবাক হয়ে গেল।
{2:48} যীশুর পিতামাতা তাঁকে দেখতে পেয়ে হতবাক হয়ে গেলেন। তাঁর মা কাছে এসে বললেন, হ্যাঁ বাবা, কেন তুমি এ রকম কাজ করলে? দেখ তো, তোমার বাবা আর আমি ব্যাকুল হয়ে তেআমায় কত খুঁজে বেড়াচ্ছি।
{2:49} তিনি তাঁদের বললেন, কেন তোমরা আমায় খুঁজছিলেন? তোমরা কি জানতে না যে, আমাকে অবশ্যই আমার পিতার গৃহেই থাকতে হবে?
{2:50} তাঁর এ কথার অর্থ তাঁরা বুঝতে পারলেন না।
{2:51} তারপর যীশু তাঁদের সঙ্গে নাসরতে ফিরে গেলেন এবং তাঁদের বাধ্য হয়ে চলতে লাগলেন। কিন্তু এই সব ঘটনা তাঁর মায়ের মনে গাঁথা রইল।
{2:52} যীশু বয়সে ও জ্ঞানে দিন দিন বৃদ্ধি পেতে লাগলেন এবং সেই সঙ্গে ঈশ্বর ও মানুষের প্রীতির পাত্র হয়ে উঠলেন।
{i3:1} বাপ্তিষ্মদাতা যোহনের প্রচারকার্য ( মথি 3:1-12 ; মার্ক 1:1-8 ; যোহন 1:19-28 )
{3:1} রোম সম্রাট টাইবেরিয়াস সীজারের রাজত্বের পনেরো বৎসর পূর্ণ হলে পন্তীয়াস পীলাত যিহুদীয়ার শাসনকর্তা নিযুক্ত হলেন। তখন হেরোদ ছিলেন গালীলের সামন্ত নৃপতি। তাঁর ভাই ফিলিপ ইতুরিয়া ও ত্রাখোনীতিয়ার সামন্ত নৃপতি এবং লুসিনীয়াস ছিলেন অবিলীনীর সামন্ত রাজা।
{3:2} হানন ও কায়াফা ছিলেন পুরোহিত প্রধান। সেই সময় প্রান্তরে সখরিযের পুত্র যোহন ঈশ্বরের প্রত্যাদেশ পেলেন।
{3:3} তখন তিনি জর্ডন নদীর তীরবর্তী অঞ্চলে গিয়ে প্রচার করতে লাগলেন, হৃদয় পরিবর্তন করে বাপ্তিষ্ম গ্রহণ কর, তাহলে ঈশ্বর তোমাদের পাপ ক্ষমা করবেন।
{3:4} নবী যিশাইয়ের গ্রন্থে যেমন লেখা আছেঃ মরুপ্রান্তরে ধ্বনিত হচ্ছে একটি কণ্ঠস্বর, সে ঘোষণা করছেঃ তোমরা প্রভুর জন্য প্রস্তুত কর পথ, সুগম করে দাও তাঁর আগমনের সরণি।
{3:5} ভরিয়ে দেওয়া হবে প্রত্যেকটি গিরিখাত, নত করা হবে সমস্ত গিরি-পর্বতের চূড়া, বক্র যা কিছু হয়ে যাবে সরল, বন্ধুর পথ হবে মসৃণ সমতল।
{3:6} মর্তমানব প্রত্যক্ষ করবে ঈশ্বর-কৃত মহাত্রাণ।
{3:7} যে জনতা তাঁর কাছে বাপ্তিষ্ম গ্রহণ করতে এসেছিল, তাদের ভর্ৎসনা করে যোহন বললেন, কালসাপের বংশ, ঈশ্বরের আসন্ন কোপ থেকে পালিয়ে যাওয়ার জন্য কে তোমাদের সতর্ক করে দিল?
{3:8} যদি তাই হয় তাহলে এমন আচরণ কর যাতে প্রমাণিত হয় যে তোমাদের হৃদয় পরিবর্তিত হয়েছে। ভেবো না যে, ‘অব্রাহাম আমাদের পিতা’ — এ কথা বলে তোমরা রেহাই পাবে। কারণ আমি তোমাদের বলছি যে, এই সমস্ত পাথর থেকেও ঈশ্বর অব্রাহামের বংশধর উৎপন্ন করতে পারেন।
{3:9} বৃক্ষমূলে কুঠার উদ্যত, যে বৃক্ষে ভাল ফল ধরবে না, তাকে কেটে আগুনে ফেলে দেওয়া হবে।
{3:10} তখন জনতা তাঁকে জিজ্ঞাসা করল, তাহলে আমরা কি করব?
{3:11} তিনি তাদের উত্তর দিলেন, যার দুটি পোষাক আছে সে, যার নেই তাকে একটি দিক, এবং যার খাদ্য আচে সেও তেমন করুক।
{3:12} কর-আদায়কারীরাও তাঁর কাছে এসেছিল বাপ্তিষ্ম গ্রহণ করতে। তারা এসে তাঁকে প্রশ্ন করল, গুরুদেব, আমরা কি করব?
{3:13} তাদের তিনি বললেন, ন্যায্য প্রাপ্যের চেয়ে বেসী আদায় করো না।
{3:14} সৈনিকেরা জিজ্ঞাসা করল তাঁকে, আমরা কি করব? তাদের তিনি বললেন উৎপীড়ন অথবা মিথ্যা দোষারোপ করে কারও কাছ থেকে কিছু কেড়ে নিও না, নিজেদের বেতনে সন্তুষ্ট থেকো।
{3:15} জনসাধারণ সেই সময় মশীহের প্রতীক্ষায় উন্মুখ হয়ে ছিল, তাই যোহন সম্পর্কে তাদের মনে প্রশ্ন জাগল, উনিই সেই মশীহ কি না?
{3:16} যোহন তাদের বললেন, আমি তোমাদের জলে বাপ্তিষ্ম দান করছি, কিন্তু আমার চেয়েও যিনি শক্তিমান, তিনি আসছেন, যাঁর পাদুকার বন্ধন খোলার যোগ্যতাও আমার নেই, তিনি তোমাদের পবিত্র আত্মা ও অগ্নিতে বাপ্তিষ্ম দান করবেন।
{3:17} খামার পরিষ্কার করার জন্য কুলো তাঁর হাতেই রয়েছে, গম ঝাড়অই করে তিনি গোলাজাত করবেন কিন্তু তুষ অনির্বাণ আগুনে পুড়িয়ে ফেলবেন।
{3:18} এইভাবে আরও অনেক উপদেশের মধ্য দিয়ে তিনি সকলের কাছে সুসমাচার প্রচার করতে লাগলেন।
{3:19} কিন্তু যোহন সামন্তরাজ হেরোদকে তাঁর ভ্রাতৃবধূ হেরোদিয়া সংক্রান্ত ব্যাপারে এবং অন্যান্য দুষ্কর্মের জন্য ভর্ৎসনা করেছিলেন।
{3:20} হেরোদ যোহনকে কারাগারে রুদ্ধ করে দুষ্কর্মের মাত্রা আরও বাড়িয়ে দিলেন।
{i3:21} প্রভু যীশুর বাপ্তিষ্ম গ্রহণ ( মথি 3:13-17 ; মার্ক 1:9-11 )
{3:21} সকলে বাপ্তিষ্ম গ্রহণের পর যীশু বাপ্তিষ্ম গ্রহণ করে যখন প্রার্থনা করছিলেন, সেই সময় আকাশ উন্মুক্ত হয়ে গেল এবং
{3:22} পবিত্র আত্মা কপোতের রূপ ধারণ করে তাঁর উপরে অবতরণ করলেন। সঙ্গে সঙ্গে একটি কণ্ঠস্বর ধ্বনিত হল স্বর্গ থেকে: তুমি আমার প্রিয় পুত্র, তোমাতেই আমি পরম তুষ্ট।
{i3:23} যীশুর বংশতালিকা ( মথি 1:1-17 )
{3:23} যীশু যখন সেবাব্রতের কাজ আরম্ভ করলেন, তখন তাঁর বয়স ছিল প্রায় ত্রিশ বৎসর। লোকের ধারণা অনুযায়ী তিনি ছিলেন যোষেফের পুত্র, যোষেফ এলির পুত্র,
{3:24} এলি মত্ততের পুত্র, মত্তত লেবির পুত্র, লেবি মল্কির পুত্র, মল্কি যান্নায়ের পুত্র, যান্নায় যোষেফের পুত্র,
{3:25} যোষেফ মত্তথিয়ের পুত্র, মত্তথিয় আমোসের পুত্র, আমোস মহুমের পুত্র, মহুম ইষ্লির পুত্র, ইষ্লি নগির পুত্র,
{3:26} নগি মাটের পুত্র, মাট মত্তথিয়ের পুত্র, মত্তথিয় শিমিয়ির পুত্র, শিমিয়ি যোষেখের পুত্র, যোষেখ যুদার পুত্র,
{3:27} যুদা যাহানার পুত্র, যোহানা রীষার পুত্র, রীষা সরুব্বাবিলের পুত্র, সরুব্বাবিল শল্টীয়েলের পুত্র, শল্টীয়েল নেরির পুত্র,
{3:28} নেরি মল্কির পুত্র, মল্কি অদ্দীর পুত্র, অদ্দী কোষমের পুত্র, কোষম ইল্মাদমের পুত্র, ইল্মাদম এরের পুত্র,
{3:29} এর যীশুর পুত্র, যীশু ইলিয়েষরের পুত্র, ইলিয়েষর যোরীমের পুত্র, যোরীম মত্ততের পুত্র, মত্তত লেবির পুত্র,
{3:30} লেবি শিমিয়োনের পুত্র, শিমিয়োন যুদার পুত্র, যুদা যোষেফের পুত্র, যোষেফ যোনমের পুত্র, যোনম ইলিয়াকীমের পুত্র,
{3:31} ইলিয়াকীম মিলেয়ার পুত্র, মিলেয়া মিন্নার পুত্র, মিন্না মত্তথের পুত্র, মত্তথ নাথনের পুত্র, নাথন দাউদের পুত্র,
{3:32} দাউদ যিশয়ের পুত্র, যিশয় ওবেদের পুত্র, ওবেদ বোয়সের পুত্র, বোয়স সালার পুত্র সালা নহসোনের পুত্র,
{3:33} নহশোন অম্মীনাদবের পুত্র, অম্মীনাদব অদমানের পুত্র, অদমান অর্ণির পুত্র, অর্ণি হিষ্রোণের পুত্র, হিষ্রোণ পেরসের পুত্র, পেরস যিহুদার পুত্র,
{3:34} যিহুদা যাকোবের পুত্র, যাকোব ইস্হাকের পুত্র, ইস্হাক অব্রাহামের পুত্র, অব্রাহাম তেরহের পুত্র, তেরহ নাহোরের পুত্র,
{3:35} নাহোর সরূগের পুত্র, সরূগ রিযুর পুত্র, রিয়ু পেলগের পুত্র, পেলগ এবরের পুত্র, এবর শেলহের পুত্র,
{3:36} শেলহ কৈননের পুত্র, কৈনন অর্ফক্ষদের পুত্র, অর্ফক্ষদ শেমের পুত্র, শেম নোহের পুত্র, নোহ লেমকের পুত্র,
{3:37} লেমক মথুশেলহের পুত্র, মথুশেলহ হনোকের পুত্র, হনোক যেরদের পুত্র, যেরদ মহললেলের পুত্র, মহললেল কৈননের পুত্র,
{3:38} কৈনন ইনোসের পুত্র, ইনোশ শেথের পুত্র, শেথ আদমের পুত্র, আদম ঈশ্বরের পুত্র ছিলেন।
{i4:1} প্রলোভনের সম্মুখীন যীশু ( মথি 4:1-11 ; মার্ক 1:12-13 )
{4:1} যীশু পবিত্র আত্মায় আবিষ্ট হয়ে জর্ডন থেকে পিরে এলেন এবং পবিত্র আত্মার পরিচালনায়
{4:2} মরুপ্রান্তরে গেলেন। চল্লিশ দিন সেখানে থাকলেন। সেইসময় তিনি শয়তানের প্রলোভনের সম্মুখীন হলেন। এই চল্লিশদিন তিনি উপবাসে কাটালেন। এই দিনগুলি কেটে যাওয়ার পর তিনি ক্ষুধার্ত হলেন।
{4:3} শয়তান তখন এসে তাঁকে বলল, তুমি যদি ঈশ্বরতনয় হও, তাহলে এই পাথরগুলিকে রুটিতে পরিণত হতে আদেশ কর।
{4:4} যীশু তাকে উত্তর দিলেন, শাস্ত্রে লেখা আছে, ‘মানুষ কেবল রুটি খেয়ে বাঁচে পারে না।’
{4:5} শয়তান তখন তাঁকে উঁচু জায়গায় নিয়ে গিয়ে মুহূর্তের মধ্যে পৃথিবীর সমস্ত রাজ্য দেখিয়ে
{4:6} তাঁকে বলল, আমি এর সমস্ত কর্তৃত্ব ও গৌরব তোমাকে দেব। এ সমস্তই আমাকে দেওয়া হয়েছে, আমি
{4:7} যাকে ইচ্ছা তাকেই এগুলি দিতে পারি। যদি তুমি আমাকে প্রণাম কর, তাহলে এই সবই তোমার হবে।
{4:8} যীশু উত্তর দিলেন, শাস্ত্রে লেখা আছে, ‘তুমি কেবল তোমার ঈশ্বর প্রভুকেই প্রণাম করবে, কেবল তাঁরই সেবা করবে’।
{4:9} সে তখন তাঁকে নিয়ে গেল জেরুশালেমে এবং মন্দিরের সবচেয়ে উঁচু চূড়ার উপর তাঁকে নিয়ে গিয়ে বলল, তুমি যদি সত্যিই ঈশ্বরতনয় হও, তাহলে এখান থেকে নীচে ঝাঁপ দাও
{4:10} কারণ শাস্ত্রে লেখা আছে, ‘তিনি তোমায় রক্ষা করবার জন্য তাঁর দূতগণকে আদেশ দেবেন
{4:11} এবং তাঁরা তোমায় হাত বাড়িয়ে ধরে নেবেন যেন তোমার পায়ে পাথরের আঘাত না লাগে।’
{4:12} যীশু উত্তর দিলেন, শাস্ত্রে এ কথাও লেখা আছে, তুমি তোমার প্রভু ঈশ্বরকে পরীক্ষা করো না।
{4:13} প্রলোভনের সমস্ত কৌশল ব্যর্থ হলে শয়তান কিছুকালের জন্য তাঁকে ছেড়ে চলে গেল।
{i4:14} গালীলে যীশুর প্রকাশ্যে কাজ আরম্ভ ( মথি 4:12-17 ; মার্ক 1:11-15 )
{4:14} পবিত্র আত্মার শক্তিতে পরিচালিত হয়ে যীশু গালীলে ফিরে এলেন। সমস্ত দেশ জুড়ে তাঁর খ্যতি ছড়িয়ে পড়ল।
{4:15} তিনি তাদের সমাজভবনগুলিতে শিক্ষা দিতে লাগলেন এবং সকলেই তাঁর প্রশংসায় মুখর হয়ে উঠল।
{i4:16} নাসরতে যীশু প্রত্যাখ্যাত ( মথি 13:53-58 ; মার্ক 6:1-6 )
{4:16} তারপর তিনি এলেন নাসরতে, এখানেই তিনি লালিত-পালিত হয়েছিলেন। তাঁর নিজস্ব রীতি অনুযায়ী সাব্বাথ দিনে তিনি সমাজভবনে গেলেন এবং শাস্ত্রপাঠ করবার জন্য উঠে দাঁড়ালেন।
{4:17} নবী যিশাইয়ের গ্রন্থ তাঁকে দেওয়া হল। গ্রন্থটি খুলে তিনি একটি জায়গা পেলেন, সেখানে লেখা ছিল:
{4:18} প্রভুর আত্মা আমার উপরে অধিষ্ঠিত, কারণ দীনজনের কাছে সুসমাচার প্রচারের জন্য তিনি আমাকে অভিষিক্ত করেছেন, নিয়োগ করেছেন আমায় বন্দীদের মুক্তির বাণী ঘোষণা করতে আর অন্ধদের দৃষ্টি ফিরিয়ে দিতে।
{4:19} নিপীড়িতজনকে উদ্ধার করতে এবং প্রভুর অনুগ্রহের শুভযাগ ঘোষণা করতে।
{4:20} পাঠ শেষ করে তিনি গ্রন্থটি পরিচারকের হাতে দিয়ে আসন গ্রহণ করলেন। সমাজভবনে উপস্থিত সকলের দৃষ্টি তাঁর উপরে নিবদ্ধ হল।
{4:21} তখন তিনি সকলকে বললেন, সাস্ত্রের যে কথা তেআমরা সুনলে, আজ তা পূর্ম হল।
{4:22} সকলে তাঁর কথা শুনে প্রশংসা করতে লাগল এবং তাঁর মুখনিঃসৃত মধুর ভাষণে সকলে বিস্মিত হয়ে বলল, এ যোষেফের পুত্র না?
{4:23} তিনি তাদের বললেন, এতে কোন সন্দেহ নেই যে, তোমরা আমাকে এই প্রবাদ উল্লেখ করে বলবে, চিকিৎসক, নিজেকে সুস্থ কর, কফরনাউমে যা করেছ আমরা সব শুনেছি, তোমার স্বদেশেও তাই কর।
{4:24} আমি তোমাদের সত্যি বলছি, কোন নবী স্বদেশে সম্মান পায় না।
{4:25} আমার এ কথা সত্য যে, এলিয়ের সময়ে সাড়ে তিন বৎসর অনাবৃষ্টির ফলে সমস্ত দেশ জুড়ে যখন ভীষণ দুর্ভিক্ষ হয়েছিল, তখন ইসরায়েলের মধ্যে অনেক বিধবা ছিল।
{4:26} কিন্তু তাদের কারও কাছে প্রেরিত না হয়ে এলিয় একমাত্র সীদোন প্রদেশের সারিফতে এক বিধবা মহিলার কাছে প্রেরিত হয়েছিলেন।
{4:27} নবী ইলীশায়ের সময়ে ইসরায়েলের মধ্যে অনেক কুষ্ঠরোগীই ছিল কি্তু একমাত্র সিরিয়া নিবাসী নামান ছাড়া আর কেউ শুচি হয়নি।
{4:28} তাঁর কথা শুনে সমাজভবনের সকলে ভীষণ রেগে গেল।
{4:29} তারা ছুটে এসে যীশুকে ঠেলতে ঠেলতে নিয়ে গেল শহরের বাইরে এবং যে পাহাড়ের উপরে শহরটি তৈরী করা হয়েছিল, সেই পাহাড়ের একেবারে কিনারায় নিয়ে গেলল সেখান থেকে তাঁকে ফেলে দেবার জন্য।
{4:30} কিন্তু তাদের মাঝখান দিয়েই তিনি নিজের পথ করে চলে গেলন।
{i4:31} অপদেবতাগ্রস্ত এক ব্যক্তির আরোগ্য লাভ ( মার্ক 1:21-28 )
{4:31} তারপর যীশু গেলেন গালীলের একটি শহর কফরনাউমে। সপ্তাহের শেষ দিনে সেখানে তিনি শিক্ষা দিতেন।
{4:32} তারা তাঁর শিক্ষা শুনে খুবই আশ্চর্য হল কারণ তাঁর কথার প্রভাব ছিল অসাধারণ।
{4:33} সমাজভবনে একটি লোক ছিল, তার উপরে অপদেবতার ভর হয়েছিল, সে চীৎকার করে বলতে লাগল,
{4:34} নাসরতের যীশুর আমাদের সঙ্গে আপনার সম্পর্ক কি? আপনি কি আমাদের ধ্বংস করতে এসেছন? আমি জানি আপনি কে, আপনি ঈশ্বরের সেই পবিত্র ব্যক্তি।
{4:35} যীশু তাকে ধমক দিয়ে বললেন, চুপ কর, এর ভেতর থেকে বেরিয়ে এস। ‘তখন সেই অপদেবতা তাকে সকলের মাঝখানে আছড়ে ফেলে বেরিয়ে গেল। কিন্তু তার কোন ক্ষতি করতে পারল না।
{4:36} এই দেখে সকলে বিস্ময়ে বিমূড় হয়ে বলাবলি করতে লাগল, এ আবার কোন ধরণের কথা? কর্তৃত্ব ও পরাক্রমে এই ব্যক্তি অপদেবতাদের আদেশ দিলেন, আর তারা বেরিয়ে এল।
{4:37} তাঁর এই কীর্তি সেই অঞ্চলের চারিদিকে ছড়িয়ে পড়ল।
{i4:38} বহুজনকে আরোগ্যদান ( মথি 8:14-17 ; মার্ক 1:29-34 )
{4:38} সমাজভবন থেকে যীশু তারপর গেলেন শিমোনের বাড়িতে। শিমোনের সাশুড়ী প্রবল জ্বরে ছটফট করছিলেন। তাঁর জন্য তারা যীশুকে অনুরোধ জানাল।
{4:39} তখন যীশু তাঁর পাশে দাড়িয়ে জ্বরকে ধমক দিতে জ্বর ছেড়ে গেল, সঙ্গে সহ্গে তিনি উঠে তাঁদের আপ্যায়ন করতে লাগলেন।
{4:40} যাদের বাড়িতে নানা রোগে আক্রান্ত আত্মীয়-স্বজন ছিল সূর্যাস্তের পর তারা তাদের সকলকে তাঁর কাছে এনে হাজির করল। তিনি তাদের প্রত্যেককে স্পর্শ করে সুস্থ করে দিলেন।
{4:41} অনেকের মধ্যে থেকে অপদেবতা বেরিয়ে এসে চীৎকার করতে লাগল, ‘আপনি ঈশ্বরের পুত্র’, তিনি তাদের ধমক দিয়ে চুপ করিয়ে দিলেন, কারণ তারা জানত যে তিনি মশীহ।
{i4:42} যিহুদীয়ায় প্রচার পরিক্রমা ( মার্ক 1:35-39 )
{4:42} খুব ভোর বেলায় যীশু একটি নির্জন স্থানে চলে গেলেন। জনতা তাঁকে খুঁজতে লাগল, পরে তাঁর দেখা পেলে তাঁকে তারা নিরস্ত করতে চেষ্টা করল, যেন তিনি তাদের ছেড়ে না যান।
{4:43} কিন্তু তিনি তাদের বললেন, অন্যান্য শহরেও আমাকে ঐশরাজ্যের সুসমাচার প্রচার করতে হবে, সেই উদ্দেশ্যেই ঈশ্বর আমাকে পাঠিয়েছেন।
{4:44} এর পর থেকে তিনি যিহুদীয়ার বিভিন্ন সমাজভবনে প্রচার করতে লাগলেন।
{i5:1} প্রথম শিষ্যদের আহ্বান ( মথি 4:18-22 ; মার্ক 1:16-20 )
{5:1} একদিন যীশু গিনেসরৎ হ্রদের ধারে দাঁড়িয়ে ছিলেন। বিরাট এক জনতার বিড় ঈশ্বরের বাণী শোনার জন্য চাপাচাপি করে তাঁর গায়ের উপর পড়ছিল।
{5:2} হ্রদের ধারে তিনি দুটি জেলে নৌকা দেখতে পেলেন, জেলেরা নৌকা থেকে নেমে জাল ধুচ্ছিল।
{5:3} একটি নৌকায় তিনি উঠলেন — সেটি ছিল শিমোনের — তিনি তাঁকে তীর থেকে নৌকাটিকে একটু দূরে নিয়ে যেতে বললেন। তারপর সেখানে বসে সকলকে শিক্ষা দিতে লাগলেন।
{5:4} উপদেশ শেষ করে তিনি শিমোনকে বললেন, গভীর জলে নৌকা নিয়ে গিয়ে জাল পেল।
{5:5} শিমোন উত্তর দিলেন, প্রভু আমরা সারারাত পরিশ্রম করেও কিছু পাইনি। তবু আপনার কথামত আর একবার না হয় জাল ফেলব।
{5:6} এই কথা অনুযায়ী কাজ হল, বিরাট এক ঝাঁক মাছ জালে ধরা পড়ল, ফলে জাল ছিঁড়ে যেতে লাগল।
{5:7} তখন তাঁরা তাঁদের অন্য নৌকার সঙ্গীদের সাহায্য করবার জন্য ডাকলেন। তাঁরা এসে দুখানি নৌকা বোঝাই করলেন, বোঝার ভারে নৌকা দুটি ডুববার উপক্রম হল।
{5:8} শিমোন পিতর এই ব্যাপার দেখে যীশুর পায়ে পড়ে বললেন, আমার কাছ থেকে চলে যান প্রভু, আমি পাপিষ্ঠ।
{5:9} এত মাছ ধরা পড়ায় তিনি ও তাঁর সঙ্গীরা হতচকিত হয়ে পড়েছিলেন।
{5:10} শিমোনের সঙ্গী সিবদিয়ের দুই পুত্র যাকোব আর যেআহনও তেমনি অবাক হয়ে গেলেন। যীশু তখন শিমোনকে বললেন, ভয় পেয়ো না, এবার থেকে তুমি মনুষ্যধারী হবে।
{5:11} নৌকা দুটি তীরে এনে সব কিছু ফেলে রেখে তাঁরা যীশুর সঙ্গ নিলেন।
{i5:12} কুষ্ঠরোগীর নিরাময় ( মথি 8:1-4 ; মার্ক 1:40-45 )
{5:12} যীশু একবার একটি নগরে গিয়েছিলেন, সেখানে একজন কুষ্ঠরোগী ছিল। যীশুকে দেখতে পেয়ে তাঁর সামনে উবুড় হয়ে পড়ে সে মিনতি করে বলল, প্রভু, আপনি যদি চান আমাকে শুচি করুন।
{5:13} হাত বাড়িয়ে তাকে স্পর্শ করে যীশু বললেন, আমি তাই চাই, তুমি শুচি হও। সঙ্গে সঙ্গে তার কুষ্ঠ নিরাময় হল।
{5:14} যীশু তাকে একথা কাউকে বলতে নিষেধ করে দিয়ে বললেন, যাও, পুরোহিতের কাছে গিয়ে নিজেকে দেখাও এবং লোকসমক্ষে প্রমাণ স্বরূপ মোশির বিধান অনুসারে তোমার শুচিতা লাভের জন্য নৈবেদ্য উৎসর্গ কর।
{5:15} কিন্তু নিষেধ সত্ত্বেও যীশুর কথা চারিদিকে আরও বেশী ছড়িয়ে পড়তে লাগল, ফলে তাঁর কথা শুনবার জন্য বিরাট জনতা সমবেত হতে লাগল।
{5:16} কিন্তু তিনি কোন একটি নির্জন স্থানে গিয়ে প্রার্থনায় রত হলেন।
{i5:17} পক্ষাঘাতগ্রস্তকে আরোগ্যদান ( মথি 9:1-8 ; মার্ক 2:1-12 )
{5:17} যীশু একদিন লোকদের শিক্ষা দিচ্ছিলেন। জেরুশালেম, যিহুদীয়া ও গালীলের পল্লী অঞ্চল থেকে আগত কয়েকজন ফরিশী ও শাস্ত্রগুরু বসে তাঁর কথা শুনছিলেন। তিনি আরোগ্যদায়ী ঐশী শক্তির অধকারী ছিলেন।
{5:18} কয়েকজন লোক খাটিয়াতে করে একজন পক্ষাঘাতগ্রস্ত লোককে নিয়ে এল। তারা তাকে ভিতরে নিয়ে গিয়ে যীশুর সামনে রাখতে চেষ্টা করল।
{5:19} কিন্তু ভিড়ের জন্য তাকে ভিতরে নিয়ে যাবার কোন পথ না পেয়ে তারা ছাদে গিয়ে উঠল। ছাদের টালি সরিয়ে তারা খাটিয়া শুদ্ধ লোকটিকে ঘরের মাঝখানে যীশুর সামনে নামিয়ে দিল।
{5:20} যীশু তাদের এতখানি বিশ্বাস দেখে বললেন, বৎস, তোমার সমস্ত পাপ ক্ষমা করা হল।
{5:21} এই কথা শুনে ফরিশী ও শাস্ত্রগুরুরা নিজেদের মধ্যে আলোচনা করতে লাগলেন, এ কে যে ঈশ্বরনিন্দা করছে? একমাত্র ঈশ্বর ছাড়া আর কে পাপ ক্ষমা করতে পারে?
{5:22} যীশু তাদের এই আলোচনা বুঝতে পেরে বললেন, কেন তোমরা এই ধরণের কথা ভাবছ:
{5:23} কোনটা সহজ? ‘তোমার পাপ ক্ষমা হল’ বলা — না ‘উঠে হেঁটে বেড়াও’ বলা?
{5:24} কিন্তু তোমাদের জানা দরকার যে পৃথিবীতে পাপ ক্ষমা করার অধিকার মানবপুত্রের আছে। তারপর তিনি পক্ষাঘাতগ্রস্ত লোকটিকে বললেন, ওঠ, তোমার খাটিয়া তুলে নিয়ে বাড়ি চলে যাও।
{5:25} সঙ্গে সঙ্গে সে তাদের সামনে উঠে নিজের বিছানা তুলে নিয়ে ঈশ্বরের মহিমা কীর্তন করতে করতে বাড়ি চলে গেল।
{5:26} বিস্ময়ে সকলে অভিবূত হয়ে ঈশ্বরের স্তুতি করতে লাগল। বিস্ময়ে ও সম্ভ্রমে আচ্ছন্ন হয়ে তারা বলল, আজ আমরা এক অদ্ভুত ব্যাপার দেখলাম।
{i5:27} লেবীকে যীশুর আহ্বান ( মথি 9:9-13 ; মার্ক 2:13-17 )
{5:27} এই ঘটনার পর যীশু বাইরে চলে গেলেন এবং লেবী নামে একরজন কর-আদায়কারীকে তার দপ্তরে বসে থাকতে দেখলেন। তিনি তাঁকে বললেন, আমার সঙ্গে এস।
{5:28} লেবী সঙ্গে সঙ্গে সব কিছু ফেলে রেখে তাঁর সঙ্গে চললেন।
{5:29} যীশুর সম্মানার্থে কর-আদায়কারী লেবী নিজের বাড়িতে এক বিরাট ভোজের আয়োজন করলেন। একদল কর-আদায়কারী এবং অন্যান্য অনেকে তাঁদের সঙ্গে ভোজে বসল।
{5:30} তাই দেখে ফরিশী ও শাস্ত্রবিদ্রা যীশুর শিষ্যদের কাছে অনুযোগ করতে লাগল, তোমরা কেন কর-আদায়কারী ও পতিতদের সঙ্গে খাওয়া-দাওয়া কর।
{5:31} যীশু তাদের বললেন, রোগীর জন্যই চিকিৎসকের দরকার, সুস্থ লোকের জন্য নয়।
{5:32} ধার্মিকদের নয়, কিন্তু আমি এসেছি পতিতদেরই আহ্বন জানাতে, যেন তারা হৃদয় পরিবর্তন করে।
{i5:33} উপবাস সম্বন্ধে প্রশ্ন ও নতুন ভাবধারা ( মথি 9:14-17 ; মার্ক 2:18-22 )
{5:33} তারা যীশুকে বলল, যোহনের শিষ্যেরা প্রায়ই উপবাস এবং প্রার্থনা করে, ফরিশীদের শিষ্যরাও তাই করে কিন্তু আপনার শিষ্যেরা নিয়মিত খাওয়া-দাওয়া করে।
{5:34} যীশু তাদের বললেন, বর সঙ্গে থাকতে তোমরা বিয়ে বাড়িতে নিমন্ত্রিতদের উপবাসে রাখতে পার?
{5:35} এমন দিন আসবে যখন বরকে তাদের কাছে থেকে বিচ্ছিন্ন করা হবে, তখন তারা উপবাস করবে।
{5:36} একটি উপমা দিয়ে তিনি তাদের আবার বললেন, নতুন কাপড়ের টুকরো দিয়ে কেউ পুরানো কাপড়ে তালি দেয় না, যদি দেয় তাহলে সে নতুন কাপড়টিকে ছিঁড়বে। অথচ নতুন কাপড়ের টুকরোটা পুরানোর সঙ্গে খাপ খাবে না।
{5:37} পুরানো পাত্রে কেউ নতুন সুরা রাখে না, রাখলে নতুন সুরার তেএজ পাত্রটি ফেটে যায় — ফলে সুরাও পড়ে যায়, পাত্রটিও নষ্ট হয়ে যায়।
{5:38} তাই টাটকা সুরা নতুন পাত্রেই রাখতে হয়।
{5:39} পুরানো সুরা পান করার পর কেউ নতুন সুরা চায় না, কারণ সে বলে, পুরানোটাই ভাল।
{i6:1} সাব্বাথ সম্পর্কে বিতর্ক ( মথি 12:1-8 ; মার্ক 2:23-28 )
{6:1} সপ্তাহের শেষে সাব্বাথ দিনে যীশু একটি গম ক্ষেতের মধ্যে দিয়ে যাচ্ছিলেন। তাঁর শিষ্যেরা যেতে যেতে গমের শীষ ছিঁড়ে হাতে ছাড়িয়ে খাচ্ছিলেন।
{6:2} তাই দেখে কয়েকজন ফরিশী তাঁদের বলল, সাব্বাথ দিনে যা করা উচিত নয়, কেন তোমরা তাই করছ?
{6:3} যীশু উত্তর দিলেন, দাউদ এবং তাঁর অনুচরেরা ক্ষুধার্ত হলে কি করেছিলেন, তা কি তোমরা পড়নি?
{6:4} কি করে তিনি ঈশ্বরের মন্দিরে গিয়ে ঈশ্বরের উদ্দেশ্যে নিবেদিত রুটি নিজে খেয়েছিলেন এবং অনুচরদের দিয়েছিলেন, যা পুরোহিত ছাড়া আর কারও খাওয়া বিধানসম্মত নয়?
{6:5} তিনি তাদের আরও বললেন যে, মানবপুত্রই হলেন সাব্বাথের অধিপতি।
{i6:6} সুষ্কহস্ত ব্যক্তিদের আরোগ্যলাভ ( মথি 12:9-14 ; মার্ক 3:1-6 )
{6:6} আর একদিন এমনি এক সাব্বাথ দিনে যীশু সমাজভবনে শিক্ষা দিচ্ছিলেন। সেখানে একটি লোক ছিল, তার ডান হাতখানা শুকিয়ে গিয়েছিল।
{6:7} তিনি তাকে সাব্বাথ দিনে সুস্থ করেন কিনা দেখবার জন্য ফরিশী ও শাস্ত্রবিদরা তার উপরে কড়া নজর রাখল, যাতে তাঁকে দোষী করার সূত্র পেতে পারে।
{6:8} যীশু তাদের মনের ভাব জানতেন, তাই তিনি লোকটিকে বললেন, উঠে এসে মাঝখানে দাঁড়াও। সে মাঝখানে গিয়ে দাঁড়াল।
{6:9} যীশু তখন তাদের বললেন, আমি তোমাদের জিজ্ঞাসা করছি, সাব্বাথ দিনে কি করা উচিত? ভাল করা না ক্ষতি করা, কাউকে প্রাণে বাঁচানো না মেরে ফেলা?
{6:10} সকলের দিকে তিনি তাকিয়ে দেখে সেই লোকটিকে বললেন, তোমার হাত সামনের দিকে মেলে ধর। সে যীশুর কথামত তাই করল। সঙ্গে সঙ্গে তার হাত সম্পূর্ণ সেরে গেল।
{6:11} ফলে তারা ভীষণ রেগে গেল এবং যীশুর বিরুদ্ধে কি করা যেতে পারে, এই নিয়ে চক্রান্ত করতে লাগল।
{i6:12} বারোজন প্রেরিতের মনোনয়ন ( মথি 10:1-4 ; মার্ক 3:13-19 )
{6:12} একদিন যীশু প্রার্থনা করার জন্য পাহাড়ে চলে গেলেন এবং ঈশ্বরের কাছে প্রার্থনায় সারারাত কাটালেন।
{6:13} সকাল হলে, তিনি তাঁর শিষ্যদের ডেকে তাঁদের মধ্যে থেকে বারোজনকে মনোনীত করে তাঁদের নাম দিলেন ‘প্রেরিরত’।
{6:14} শিমোন, এঁকে তিনি নাম দিলেন পিতর। এঁর ভাই আন্দ্রিয়, যাকোব ও যোহন, ফিলিপ ও বর্থলময়,
{6:15} মথি, থোমা, এবং আলফেয়ের পুত্র যাকোব ও শিমোন, এঁর আর একটি নাম ‘উদ্যোগী' এবং
{6:16} যাকোবের পুত্র যিহুদা ইস্কারিয়োথ, যিনি পরে বিশ্বাসঘাতকতা করেছিলেন।
{i6:17} বিরাট জনতার সামনে যীশু ( মথি 4:23-25 )
{6:17} তারপর তিনি তাঁদের সঙ্গে নিয়ে একটি সমতল জায়গায় নেমে এসে দাঁড়ালেন। সমগ্র যিহুদীয়া এবং জেরুশালেম, সোর ও সীদোনের সমুদ্র তীরবর্তী অঞ্চলল থেকে তাঁর উপদেশ শুনবার জন্য এবং আরোগ্যলাবের জন্য এক বিরাট জনতা ও শিষ্যমণ্ডলী তাঁর কাছে এসে সমবেত হল।
{6:18} জনতার সকলেই তাঁকে স্পর্শ করবার জন্য উদগ্রীব হয়ে উঠল। কারণ তাঁর মধ্যে থেকে নির্গত
{6:19} এক শক্তির প্রভাবে সকলেই সুস্থ হচ্ছিল। যাদের উপর অপদেবতার ভর হয়েছিল তারাও সুস্থ হল।
{i6:20} আশীর্বাদ ও ধিক্কার ( মথি 5:1-12 )
{6:20} যীশু তাঁর শিষ্যদের দিকে চেয়ে বললেন। ধন্য তোমরা দীনহীনেরা, তোমাদের জন্যই ঐশরাজ্য।
{6:21} তোমরা যারা ক্ষুধার্তা, তোমরাই ধন্য, পরিতৃপ্ত হবে তোমরা। দুঃখে আজ যারা অশ্রুপাত করছ, তোমরাও ধন্যহাসি ফুটবে তোমাদের মুখে।
{6:22} ধন্য তোমরা, যখন মানবপুত্রের জন্য লোকে তোমাদের ঘৃণা করে, সমাজচ্যুত করে, অপমান করে এবং তোমাদের নামে অপবাদ দিয়ে তোমাদের বর্জন করে,
{6:23} তখন তোমরা আনন্দে উৎফুল্ল হয়ে নৃত্য করো, কারণ স্বর্গে তোমাদের জন মহামূল্য পুরস্কার আছে। এদের পূর্বপুরুষেরাও প্রবক্তা নবীদের প্রতি এই রকমই ব্যবহার করত।
{6:24} কিন্তু হায় ধনীকুল, দুর্ভাগ্য তোমাদের আরাম আর স্বাচ্ছন্দ্য তোমরা পেয়ে গিয়েছ।
{6:25} হায়, পরিতৃপ্ত যারা, দুর্ভাগ্য তোমাদের তোমরা ক্ষুধার্ত হবে। আজ যারা হাসছ, ধিক তোমাদের, দুঃখে আকুল হয়ে কাঁদতে হবে তোমাদের।
{6:26} দুর্ভাগ্য তোমাদের, যখন লোকে তোমাদের সুখ্যাতি করে, এদের পূর্বপুরুষেরা ভণ্ড নবীদের এই ভাবেই সুখ্যাতি করত।
{i6:27} মহত্তম নীতি ( মথি 5:38-48 ; 7:15 )
{6:27} শোন আমি তোমাদের বলছি — তোমরা শত্রুদের ভালবাস। যারা তোমাদের ঘৃণা করে, তাদের মঙ্গল কর,
{6:28} যারা তোমাদের অভিশাপ দেয়, আশীর্বাদ কর তাদের। যারা তোমাদের অপমান করে, তাদের জন্য প্রার্থনা কর।
{6:29} যে তোমাদের একটি গালে চন মারে, অন্য গালটিও তার দিকে ফিরিয়ে দিও। যে তোমাদের চাদর কেড়ে নেয় তাকে জামাটি নিতেও বাধা দিও না।
{6:30} যারা তোমাদের কাছে ভিক্ষা চায়, তাদের সকলকে ভিক্ষা দিও এবং যারা তেআমাদের জিনিস কেড়ে নেয়, তাদের কাছে আর সেটা ফেরত চেয়ো না।
{6:31} তোমরা মানুষের কাছে যেমন ব্যবহার চাও, তাদের সঙ্গেও তেমনি ব্যবহার করবে।
{6:32} যারা তোমাদের ভালবাসে, তাদের ভালবাসলে তাতে তোমাদের কৃতিত্ব কোথায়? পাপীদের যারা ভালবাসে, পাপীরাও তাদের ভালবাসে।
{6:33} যারা তোমাদের উপকার করে তোমরা যদি শুধু তাদেরই মঙ্গল কর — তাহলেই বা তোমাদের কৃতিত্ব কোথায়? কারণ পাপীরাও তো তাই করে।
{6:34} যাদের কাছে ফেরৎ পাওয়ার সম্ভাবনা আছে, তাদের ধার দেওয়ার মধ্যে তোমাদের কৃতিত্ব? পাপীরাও তো পাপীদের ধার দেয় এবং আবার তা ফিরে পায়।
{6:35} কিন্তু শত্রুদের তোমরা ভালবেসো, তাদের মঙ্গল করো, ঋণ দিও — প্রতিদানে কিছুই প্রত্যাশা করো না। তাহলে তোমরা প্রচুর পুরস্কার পাবে এবং পরাৎপরের সন্তান হতে পারবে। কারণ অকৃতজ্ঞ ও স্বার্থপরদের প্রতিও তিনি সদয়।
{6:36} তোমাদের পিতা যেমন করুণাময় তোমরাও তেমনি করুণাপরবশ হও।
{i6:37} পরের বিচার প্রসঙ্গ ( মথি 7:1-5 )
{6:37} পরের বিচার করতে যেও না, তাহলে তোমাদেরও বিচার হবে না। কাউকে দোষী সাব্যস্ত করো না, তাহলে তোমাদেরও দোষী করা হবে না। ক্ষমা কর, তাহলে তোমারাও ক্ষমা লাভ করবে।
{6:38} দান কর, তাহলে তোমাদেরও দেওয়া হবে। তোমাদের হাতের পাত্র ঠেসে ঝাঁকিয়ে, এমনভাবে বোঝাই করে দেওয়া হবে যে তা উপচে পড়বে। যে পরিমাপে তুমি দেবে, সেই পরিমাপেই তুমি ফিরে পাবে।
{6:39} যীশু একটি উপাখ্যানের মধ্য দিয়ে বললেন, এক অন্ধ কি আর এক অন্ধকে পথ দেখিয়ে নিয়ে যেতে পারে? দুজনেই কি এক সঙ্গে গর্তে পড়বে না?
{6:40} শিষ্য তার গুরুর চেয়ে বড় নয় কিন্তু পূর্ণ শিক্ষালাভের পর প্রত্যেকেই তার গুরুর সমান হতে পারে।
{6:41} তোমার ভাইয়ের চোখে যে কুটো আছে সেটা তুমি লক্ষ্য করছ অথচ তোমার নিজের চোখে যে গুঁড়ি আছে তার কথা তুমি ভাবছ না।
{6:42} তোমার নিজের চোখে গুঁড়ি থাকতে কোন মুখে তুমি তোমার ভাইকে বলবে, ‘এসো তোমার চোখ থেকে কুটোটা বের করে দিই?’ ওরে ভণ্ড, আগে নিজের চোখ থেকে গুঁড়িটি বের করে নাও, তবেই তোমার দৃষ্টি স্বচ্ছ হবে এবং তোমার ভাই-এর চোখ থেকে কুটোটা বের করে নিতে পারবে।
{i6:43} ফলই গাছের পরিচয় ( মথি 7:16-25 ; 12:33-35 )
{6:43} কখনও কোন ভাল গাছে খারাপ ফল ধরে না, আবার খারাপ গাছেও ভাল ফল ধরে না।
{6:44} প্রত্যেকটি গাছ ফল দিয়ে চেনা যায়। কাঁটা ঝোপ থেকে ডুমুর অথবা বৈঁচি ঝোপ থেকে আঙ্গুর সংগ্রহ করা যায় না।
{6:45} সৎ ব্যক্তির মহৎ অন্তরের ভাণ্ডার থেকে যা কিছু ভাল তাই বার হয়ে আসে এবং অসৎ ব্যক্তির হীন অন্তরের ভাণ্ডার থেকে মন্দই বার হয়ে আসে। কারণ মানুষের হৃদয়ে যার প্রাচুর্য, সেই অনুযায়ীই সে কথা বলে।
{i6:46} দুই রকমের ভিত্তি ( মথি 7:24-27 )
{6:46} কেন তোমরা আমাকে প্রভু, প্রভু বলে সম্বোধন কর অথচ আমি যা বলি তা কর না?
{6:47} যে আমার কাছে আসে, আমার কথা শোনে ও সেইমত কাজ করে, সে কি ধরণের লোক তা বলছি শোনঃ
{6:48} সে সেই ব্যক্তির মত যে বাড়ি তৈরী করার জন্য খুব গভীর করে খুঁড়ে পাথরের উপরে ভিত্তি গাঁথল। তারপর প্রবল বন্যার ধাক্কা এসে বাড়ির গায়ে লাগল, তখন তার কোন ক্ষতি হল না। কারণ এটি সুদৃঢ়ভাবে তৈরী করা হয়েছিল।
{6:49} কিন্তু যে আমার কথা শোনে অথচ সেই মত কাজ করে না, সে সেই ব্যক্তির মত যে ভিত্তি ছাড়াই মাটির উপরে ঘর বেঁধেছিল এবং তার গায়ে বন্যার ধাক্কা লাগতেই তক্ষুণি পড়ে গেল। সেই পতন হল ঘোরতর সাংঘাতিক।
{i7:1} রোমীয় সেনানায়কের আশ্চর্য বিশ্বাস ( মথি 8:5-13 )
{7:1} জনতার উদ্দেশে উপদেশ শেষ হলে যীশু কফরনাউমে চলে গেলেন।
{7:2} সেখানকার রোমীয় সেনানায়কের একজন ক্রীতদাস গুরুতর অসুস্থ হয়ে প্রায় মরণাপন্ন অবস্থায় পৌঁছেছিল।
{7:3} এই ক্রীতদাসটি তাঁর প্রিয় পাত্র ছিল। তিনি যীশুর কথা শুনে ইহুদীদের কয়েকজন প্রবীণকে দিয়ে তাঁর কাছে বলে পাঠালেন যেন তিনি এসে তাঁর ক্রীতদাসকে সুস্থ করেন।
{7:4} তাঁরা এসে যীশুকে একান্তভাবে অনুনয় করে বললেন, ইনি যোগ্য ব্যক্তি। এঁকে আপনার সাহায্য করা উচিত।
{7:5} কারণ তিনি আমাদের জাতিকে ভালবাসেন এবং আমাদের জন্য তিনি সমাজভবন তৈরী করে দিয়েছেন।
{7:6} তখন যীশু তাঁদের সঙ্গে গেলন। তিনি বাড়ির কাছাকাছি এসেছেন, এমন সময় সেই সেননায়ক তাঁর ব্ধুদের মারফৎ বলে পাঠালেন, মহাশয় আপনি এত কষ্ট করবেন না, আমার কুটীরে আপনাকে পাওয়ার যোগ্যতা আমার নেই।
{7:7} আমি নিজেও আপনার কাছে যাওযার যোগ্য নই। আপনার মুখের কথাতেই আমার দাস সুস্থ হবে।
{7:8} আমি কর্তৃপক্ষের অধীন ব্যক্তি। আমার নিজের অধীনেও অনেক সৈন্য আছে, আমার অধীন কাউকে যেতে বললে সে যায়, আসতে বললে সে আসে। আমার ক্রীতদাসকে কোন কাজ করতে বললে সে তা করে।
{7:9} এ কথা শুনে যীশু খুব আশ্চর্য হলেন এবং তাঁর অনুসরণকারী জনতার দিকে ফিরে দাঁড়িয়ে বললেন, তোমাদের আমি বলছি, ইসরায়েলের মধ্যেও আমি এমন বিশ্বাস দেখিনি।
{7:10} যাঁদের যীশুর কাছে পাঠানো হয়েছিল, তাঁরা বাড়িতে ফিরে গিয়ে দেখলেন, সেই ক্রীতদাস সুস্থ হয়ে গেছে।
{i7:11} বিধবার পুত্রের জীবনদান
{7:11} এর পরে যীশু নায়িন গরের পথে চললেন। তাঁর পিছনে পিছনে চলল তাঁর শিষ্যদল ও বিরাট জনতা।
{7:12} তাঁরা নগর দ্বারের কাছাকাছি গেছেন, এমন সময় দেখতে পেলেন একজন মৃত ব্যক্তিকে লোকেরা বাইরে বয়ে নিয়ে যাচ্ছে। বিধবা মায়ের একমাত্র পুত্র ছিল সে। নগরের অনেক লোক ভিড় করে সেই শোকাতুরা জননীর সঙ্গে সঙ্গে যাচ্ছিল।
{7:13} তাকে দেখে প্রভুর অন্তর করুণায় বিগলিত হয়ে গেল। তিনি তাকে বললেন, কেঁদো না।
{7:14} তারপর তিনি কাছে গিয়ে শবাধারটিকে স্পর্শ করলেন। শববাহকেরা থেমে দাঁড়াল। তখন যীশু বললেন, যুবক, আমার আদেশ, তুমি ওঠ।
{7:15} সেই মৃত যুবকটি তখনই উঠে বসল এবং কথা বলতে লাগল। তখন তিনি তাকে তার মায়ের কাছে ফিরিয়ে দিলেন।
{7:16} এই দেখে সকল সসম্ভ্রমে ঈশ্বরের স্তুতি করতে লাগল আর বলল, আমাদের মধ্যে এক মহান নবীর আবির্ভাব হয়েছে। কেউ বা বলতে লাগল, ঈশ্বর তাঁর প্রজাদের উপর কৃপাদৃষ্টি করেছেন।
{7:17} সমগ্র যিহুদীয়া ও আশেপাশের সমস্ত অঞ্চলে তাঁর এই কীর্তির কথা ছড়িয়ে পড়ল।
{i7:18} বাপ্তিষ্মদাতা যোহনের শিষ্যদের সঙ্গে যীশুর সাক্ষাৎকার
{7:18} যোহনের শিষ্যেরা এই সমস্ত সংবাদ তাঁকে জানাল।
{7:19} তখন যোহন দুজন শিষ্যের মারফৎ যীশুর কাছে বলে পাঠালেন, যাঁর আবির্ভাব হবে, আপনিই কি তিনি, না, আমরা অন্য কারও অপেক্ষায় থাকব?
{7:20} সেই দুজন এসে যীশুকে বলল, বাপ্তিষ্মদাতা যোহন আপনার কাছে আমাদের পাঠিয়ে জানতে চেয়েছেন, যাঁর আবির্ভাব হবে, আপনিই কি তিনি, না, আমরা অন্য কারও অপেক্ষায় থাকব?
{7:21} সেই সময় তিনি রোগগ্রস্ত অনেক ব্যক্তিকে আরোগ্য করলেন, অপদেবতার কবল থেকে মুক্ত করলেন অনেককে, অনেক অন্ধ দৃষ্টি ফিরে পেল।
{7:22} তখন যীশু তাদের উত্তর দিলেন, তোমরা যা দেখলে ও যা শুনলে, তারই কথা যোহনকে গিয়ে বল, অন্ধ দৃষ্টি লাভ করেছে, খঞ্জ হেটে বেড়াচ্ছে, কুষ্ঠী শুচি হয়েছে শুচি-শুদ্ধ, বধির শুনতে পাচ্ছে, মৃত জীবন পেয়েছে এবং দীন-দরিদ্রের কাছে প্রচার করা হচ্ছে সুসমাচার।
{7:23} ধন্য সেই, আমার সম্বন্ধে যার মনে কোন সংশয় জাগেনি।
{7:24} যোহনের শিষ্যরা চলে গেলে যীশু যোহন সম্পর্কে জনতাকে বলতে লাগলেন, প্রান্তরে তোমরা কেন গিয়েছিলে? বাতাসে দোলায়মান কোন নলখাগড়া দেখতে?
{7:25} অথবা মোলায়েম পোষাক পরা কোন লোককে দেখতে? শোন, যারা জমকালো পোষাক পরে ও ভোগবিলাসে জীবন কাটায়, তারা রাজপ্রাসাদেরই থাকে।
{7:26} তবে কেন গিয়েছিল? কোন নবীকে দেখতে? বাস্তবিক, আমি তোমাদের বলছি, ইনি নবীর চেয়েও মহান।
{7:27} ইনিই সেই ব্যক্তি যাঁর বিষয়ে শাস্ত্রে লেখা আছেঃ ‘দেখ, আমি তোমার আগে দূত প্রেরণ করছি। তিনি তোমার আগে গিয়ে তোমার পথ প্রস্তুত করবেন।’
{7:28} শোন, নারীর গর্ভজাতদের মধ্যে যোহনের চেয়ে শ্রেয় কেউ নেই। তবুও ঈশ্বরের রাজ্যের ক্ষুদ্রতম ব্যক্তিও তাঁর চেয়ে মহান।
{7:29} (যারা যোহনের কাছে বাপ্তিষ্ম গ্রহণ করেছিল, সেই সমস্ত লোক, এমন কি কর-আদায়কারীরাও তাঁর কথা সুনে ঈশ্বরের ধার্মিকতার বিধান
{7:30} পালন করল। কিন্তু ফরিশী ও শাস্ত্রজ্ঞরা তাঁর কাছে বাপ্তিষ্ম গ্রহণ না করে, তাদের জীবনে ঈশ্বরের উদ্দেশ্যকে ব্যর্থ করল।)
{7:31} তিনি বললেন, তাহলে এই যুগের লোকদের আমি কার সঙ্গে তুলনা করব? তারা কিসের মত?
{7:32} এরা বাজারের মাঝখানে বসে থাকা ছোট ছেলেদের মত, যারা অন্যদের ডেকে বলে, ‘তোমাদের কাছে বাঁশী বাজালাম, তোমরা নাচলে না। তোমাদের কাছে আমরা শোকে হাহাকার করলাম, তোমরা কাঁদলে না।’
{7:33} বাপ্তিষ্মদাতা যোহন এসে রুটি বা দ্রাক্ষারস কিছুই গ্রহণ করলেন না — তোমরা বললে, ‘তিনি অপদেবতাগ্রস্ত’।
{7:34} মানবপুত্র এসে যখন পানভোজন সবই করছেন, তখন তোমরা বলছ, ঐ দেখ, একজন পেটুক আর মদ্যপ, কর-আদায়কারী ও পাপীদের বন্ধু।
{7:35} তবুও ঈশ্বরের প্রজ্ঞাকে যারা গ্রহণ করে তাদের জীবনে এই প্রজ্ঞা সত্য বলে প্রতিভাত হয়।
{i7:36} ফরিশীর গৃহে যীশু ও অনুতপ্ত পতিতা নারীর ক্ষমালাভ
{7:36} একদিন একজন ফরিশী যীশুকে নিমন্ত্রণ করল। যীশু তার বাড়িতে গিয়ে আহারের জন্য আসন গ্রহণ করলেন।
{7:37} সেই নগরে একজন পতিতা স্ত্রীলোক ছিল। সে জানতে পারল যে যীশু ঐ ফরিশীর বাড়িতে ভোজে বসেছেন। সে তখন শ্বেতপাথরের পাত্রে আতর নিয়ে এল।
{7:38} তারপর তাঁর পিছন দিকে পায়ের কাছে দাঁড়িয়ে চোখের জলে তাঁর পা দুখানি ধুয়ে, মাথার চুল দিয়ে মুছে দিল। তারপর তাঁর পা দুখানি চুম্বন করে সেই আতর মাখিয়ে দিল।
{7:39} যে ফরিশী যীশুকে নিমন্ত্রণ করেছিল, সে এই ব্যাপার দেখে ভাবতে লাগল যে, যদি এই ব্যক্তি সত্যিই একজন নবী হতেন, তাহলে নিশ্চয়ই বুঝতে পারতেন যে কি ধরণেরর স্ত্রীলোক তাঁকে স্পর্শ করছে। কারণ ও যে পতিতা।
{7:40} যীশু তাকে বললেন, শিমোন, তোমাকে আমার কিছু বলার রাছে। সে বলল, বলুন, গুরুদেব! যীশু বললেন, এক মহাজনের দুজন খাতক ছিল।
{7:41} তার কাছে একজনের পাঁচশো দীনার আর অন্য জনের পঞ্চাশ দীনার ঋণ ছিল।
{7:42} তারা ঋণ শোধ করতে না পারায় তিনি দুজনেরই ঋণ মুকুব করে দিলেন। বলতো এদের মধ্যে কে তাঁকে বেশী ভালবাসবে?
{7:43} শিমোন উত্তর দিল, আমার মনে হয় যার বেশী ঋণ মকুব হয়েছিল সেই-ই। তিনি বললেন, হ্যাঁ, যথার্থ বিচার করেছ।
{7:44} তারপর যীশু সেই নারীর দিকে ফিরে শিমোনকে বললেন, এই নারীকে দেখতে পাচ্ছ? তোমার বাড়িতে এলাম, আমায় তুমি পা ধোবার জল দিলে না, কিন্তু এ চোখের জলে আমার পা ধুইয়ে দিয়ে চুল দিয়ে মুছিয়ে দিয়েছে।
{7:45} তুমি আমাকে চুম্বন করলে না কিন্তু আমি আসার পর থেকে সে আমার পা চুম্বন করে চলেছে।
{7:46} আমার মাথায় তুমি তেল দিয়ে অভিষেক করলে না, কিন্তু এ আমার পা আতরে অভিষিক্ত করেছে।
{7:47} এইজন্য তোমায় বলছি যে এর পাপ অনেক কিন্তু তবুও এর সব পাপ ক্ষমা করা হয়েছে। এর ভালবাসা তাই গভীরতর। কিন্তু যে কম পাপ করে ক্ষমা লাভ করেছে, তার ভালবাসাও তাই কম।
{7:48} তারপর তিনি সেই নারীকে বললেন, তোমার সমস্ত পাপ ক্ষমা করা হল।
{7:49} যারা তাঁর সঙ্গে আহারে বসেছিল, একথা শুনে তারা নিজেদের মধ্যে বলাবলি করতে লাগল — এ কে যে পাপ পর্যন্ত ক্ষমা করে?
{7:50} যীশু তখন সেই নারীকে বললেন, তোমার বিশ্বাসেই তুমি পরিত্রাণ পেয়েছ, শান্তিতে ফিরে যাও।
{i8:1} যীশু ও তাঁর শিষ্যদের পরিচর্যায় নারীবৃন্দ
{8:1} এই ঘটনার পরে যীশু বহু গ্রাম ও নগরের মধ্যে দিয়ে যেতে যেতে প্রচার করতে লাগলেন এবং ঐসরাজ্যের শুভ সংবাদ9 সকলের কাছে পৌঁছে দিলেন।
{8:2} তাঁর সঙ্গে ছিলেন তাঁর বারোজন শিষ্য ও কয়েকজন মহিলা — এঁরা নানারকম রোগ ও অপদেবতার হাত তেকে নিষ্কৃতি পেয়েছিলেন। মরিয়ম, যাঁর নাম ছিল মগ্দ্লিনী, যাঁর ভিতর থেকে সাতটি অপদেবতাকে বিতাড়িত করা হয়েছিল,
{8:3} হেরোদের কোষাধ্যক্ষ কুষের স্ত্রী যোহান্না, সুসান্না এবং আরও অনেকে এই মহিলাদের দলে ছিলেন। এঁরা যীশু ও তাঁর শিষ্যদেরর নিজেদের সঙ্গতি থেকে সাহায্য ও সেবা করতেন।
{i8:4} বীজ বপনের রূপক কাহিনী ( মথি 13:1-9 ; মার্ক 4:1-9 )
{8:4} বিভিন্ন নগর থেকে বহু লোক তাঁর কাছে এসে এক জায়গায় জড়ো হল।
{8:5} যীশু তাদের একটি রূপক কাহিনী বললেনঃ একজন কৃষক মাঠে বীজ বুনতে গেল। বোনার সময় কিছু বীজ পথের উপর পড়ায় পদদলিত হল এবং পাখিরা এসে খেয়ে ফেলল।
{8:6} কিছু পড়ল পাথুরে জমিতে, সেখানে বীজ অঙ্কুরিত হল কিন্তু মাটিতে রস না থাকায় শুকিয়ে গেল।
{8:7} কিছু বীজ পড়ল কাঁটা ঝোপের মধ্যে, ফলে সেগুলির সঙ্গে সঙ্গে কাঁটা গাছও বেড়ে উঠে সেগুলিকে চাপা দিল।
{8:8} আর কিছু পড়ল ভাল জমিতে, সেখানে সেগুলি বড় হয়ে শতগুণ ফল দিল। এই কথা বলে তিনি উচ্চকণ্ঠে বললেন, ‘যার শোনবার মত কান আছে সে শুনক।’
{i8:9} রূপক কাহিনীর ব্যাখ্যা ( মথি 13:10-23 ; মার্ক 4:10-20 )
{8:9} যীশুর শিষ্যেরা পরে তাঁকে ঐ রূপকের অর্থ জিজ্ঞাসা করলেন।
{8:10} তিনি বললেন, ঈশ্বরের রাজ্যের নিগূঢ় তত্ত্ব তোমাদের জানতে দেওয়া হয়েছে, কিন্তু অন্যদের কাছে তা রূপকের মাধ্যমে ব্যক্ত হয়েছে যেন তারা দেখেও দেখতে না পায়, শুনেও বুঝতে না পারে।
{8:11} রূপকটি এই: ঐ বীজ হল ঈশ্বরের বাণী।
{8:12} পথের উপরে বলতে তাদেরই বোঝান হয়েছে, যারা এই বাণী শোনে কিন্তু তারপর শয়তান এসে তাদের অন্তর থেকে সেই বাক্য হরণ করে নিয়ে যায়, যেন তারা বিশ্বাস করে মুক্তি না পায়।
{8:13} পাথুরে জমির রূপক দিয়ে তাদেরই বিষয়ে বলা হয়েছে যারা এই বাণী শুনে আনন্দের সঙ্গে গ্রহণ করে কিন্তু এদের ভিত্তি দৃঢ় নয়, এদের বিশ্বাস ক্ষণিকের, পরীক্ষা প্রলোভনের সম্মুখীন হলেই এরা পিছিয়ে পড়ে।
{8:14} কাঁটা ঝোপে পড়া বীজের রূপক দিয়ে তাদেরই কতা বলা হয়এছে, যারা এই বাণী শোনে কিন্তু জীবনের পথে এগিয়ে যেতে যেতে জাগতিক চিন্তাভাবনা, ধন-সম্পত্তি এবং সাংসারিক সুখভোগে আবদ্ধ হয়ে পড়ে, তাই পরিণত ফল লাভ আর হয় না।
{8:15} ভাল মাটির রূপকের মানুষ তারাই, যারা সুদ্ধ ও সরল মনে এই বাণী শুনে হৃদয়ে ধারণ করে অধ্যবসায় সহকারে ফল উৎপন্ন করে।
{i8:16} জীবনাচরণের রীতি ( মার্ক 4:21-25 )
{8:16} প্রদীপ জ্বেলে কেউ পাত্র দিয়ে ঢেকে রাখে না, কিম্বা খাটের নিচে রাখে না কিন্তু বাতিদানের উপরেই রাখে যেন যারা ঘরের ভেতরে যাবে, তারা আলো দেখতে পায়।
{8:17} এমন গুপ্ত কিছুই নেই যা প্রকাশ পাবে না এবং এমন লুকানো কিছুই নেই যা জানা যাবে না ও প্রকাশ পাবে না।
{8:18} সুতরাং কি ভাবে শুনছ, সে বিষয়ে সাবধান থেকো, কারণ যার কিছু আছে তাকে আরও দেওয়া হবে এবং যার কিছু নেই, তার বিবেচনায় তার যা আছে, তাও তার কাছ থেকে নিয়ে নেওয়া হবে।
{i8:19} প্রভু যীশুর আপনজন ( মথি 12:46-50 ; মার্ক 3:31-35 )
{8:19} এই সময়ে যীশুর মা ও ভাইয়েরা তাঁর কাছে এলেন, কিন্তু ভিড়ের জন্য তাঁর সঙ্গে দেখা করতে পারলেন না।
{8:20} তখন তাঁকে বলা হল, আপনার মা ও ভাইয়েরা আপনার সঙ্গে দেখা করার জন্য বাইরে দাঁড়িয়ে আছেন।
{8:21} কিন্তু এর উত্তরে তিনি তাদের বললেন, যারা ঈশ্বরের বাণী শোনে এবং পালন করে, তারাই আমার মা ও ভাই।
{i8:22} প্রাকৃতিক শক্তির ওপরে প্রভু যীশুর কর্তৃত্ব ( মথি 8:23-27 ; মার্ক 4:35-41 )
{8:22} একদিন যীশু তাঁর শিষ্যদের সঙ্গে নিয়ে একটি নৌকাতে উঠে বললেন, চল আমরা হ্রদের ওপারে যাই। তাঁরা তখন নৌকা ছেড়ে দিলেন।
{8:23} নৌকায় যেতে যেতে যীশু ঘুমিয়ে পড়লেন। এমন সময় হ্রদের বুকে প্রচণ্ড ঝড় উটল, নৌকা জলে ভরে যেতে লাগল। দারুণ সঙ্কটে পড়লেন তাঁরা।
{8:24} তাড়াতাড়ি তাঁরা যীশুর কাছে গিয়ে তাঁর গুম ভাঙ্গিয়ে বললেন, প্রভু, প্রভু, আমরা যে মরতে বসেছি। তিনি জেগে উঠে বাতাস আর উত্তাল তরঙ্গকে ধমক দিলেন। সঙ্গে সঙ্গে সব থেকে গেল, প্রশান্তি নেমে এল।
{8:25} তখন তিনি তাঁদের বললেন, তোমাদের বিশ্বাস কোথায়? এতে তাঁরা যেমন ভয় পেলেন, তেমনই অবাক হলেন এবং পরস্পর বলাবলি করতে লাগলেন, কে উনি? ঝড় ও জলকে ইনি আদেশ দেন এবং তারা তাঁর আদেশ পালন করে!
{i8:26} অপদেবতার পরাজয় ( মথি 8:28-34 ; মার্ক 5:1-20 )
{8:26} তারপর তাঁরা গালীল সাগরের ওপারে গেরাসেনীদের অঞ্চলে গিয়ে পৌঁছালেন।
{8:27} তীরে নামবার সঙ্গে সঙ্গে নগরের একটি অপদেবতাগ্রস্ত লোক তাঁর সামনে এসে উপস্থিত। অনেকদিন থেকেই সে কাপড় পরত না, বাড়িতেও থাকত না, থাকত কবরস্থানে।
{8:28} যীশুকে দেখেই সে চীৎকার করে উঠে তাঁর সামনে এসে পড়ে গেল, আর চেঁচিয়ে বলতে লাগল, হে পরাৎপর ঈশ্বরের পুত্র যীশু, আমার সঙ্গে আপনার কী সম্পর্ক? মিনতি করি, আমায় যন্ত্রণা দেবেন না।
{8:29} তার এই কথা বলার কারণ, তিনি সেই অপদেবতাটিকে ইতিমধ্যেই সেই লোকটির মধ্যে থেকে বার হয়ে যেতে আদেশ দিয়েছিলেন। এই অপদেবতাটি আগে অনেকবার তার উপরে ভর করেছে। লোকটিকে বেড়ী আর শিকল দিয়ে বেঁধে পাহারা দিয়ে রাখা হত। কিন্তু অপদেবতা ভর করলে সে সব বাঁধন ছিঁড়ে নির্জন স্থানে চলে যেত।
{8:30} যীশু তাকে জিজ্ঞাসা করলেন, তোমার নাম কি? সে উত্তর দিল, বাহিনী। কারণ অনেকগুলি অপদেবতা একসঙ্গে তার ওপর ভর করেছিল।
{8:31} তারা তাঁকে অনুনয় করে বলতে লাগল, যেন তাদের রসাতলে যাওয়ার আদেশ না দেওয়া হয়।
{8:32} সেই সময় পাহাড়তলীতে বিরাট একপাল শূকর চরছিল। অপদেবতারা অনুনয় করে বলল, যেন তাদের ঐ শূকরগুলির উপর ভর করতে অনুমতি দেওয়া হয়। যীশু তাদের সেই অনুমতি দিলেন।
{8:33} তখন অপদেবতারা লোকটির ভেতর থেকে বেরিয়ে এসে শূকরগুলির উপর ভর করল। ফলে শূকরের পালটি খাড়া পাড় বেয়ে নীচে হ্রদের দিকে সবেগে ছুটে গিয়ে জলে ডুবে মরল।
{8:34} যারা শূকর চরাচ্ছিল, তারা এই ব্যাপার দেখে ভয়ে পালিয়ে গেল এবং এই ঘটনার কথা শহরে, গাঁয়ে বলে বেড়াতে লাগল।
{8:35} তকন সবাই কি ঘটেছে জানার জন্য যীশুর কাছে এসে দেখল, অপদেবতার দল লোকটিকে ছেড়ে গেছে, সে জামা কাপড় পরে শান্তভাবে যীশুর পায়ের কাছে বসে আছে। দেখে তারা ভয় পেয়ে গেল।
{8:36} অপদেবতাগ্রস্ত লোকটি কি ভাবে সুস্থ হয়েছিল, এ ঘটনা যারা দেখেছিল, তারা এদের সেইসব কথা বলল।
{8:37} তকন গেরাসেনী অঞ্চলের লোকেরা তাঁকে চলে যেতে অনুরোধ করল, কারণ তারা এই ঘটনায় ভীষণ ভয় পেয়েছিল, তখন যীশু নৌকায় উঠে ফিরে গেলেন।
{8:38} অপদেবতার কবলমুক্ত লোকটি তাঁর কাছে মিনতি করতে লাগল যেন, সে তাঁর সঙ্গে থাকতে পারে। কিন্তু যীশু তাকে ফিরিয়ে দিলেন, বললেন,
{8:39} তুমি বাড়িতে ফিরে যাও এবং ঈশ্বর তোমার জন্য যে মহৎ কাজ করেছেন, সেই কথা প্রচার কর। তখন সে ফিরে গেল এবং যীশু তার জন্য যে মহৎ কাজ করেছিলেন, নগরের চারিদিকে তা প্রচার করতে লাগল।
{i8:40} একটি নারীর আরোগ্যলাভ ও মৃত বালিকার জীবনদান ( মথি 9:18-26 ; মার্ক 5:21-43 )
{8:40} হ্রদের ওপার থেকে যীশু ফিরে এলে তাঁর জন্য অপেক্ষমান জনতা তাঁকে স্বাগত জানাল।
{8:41} সেখানে যায়ীর নামে সমাজভবনের একজন অধ্যক্ষ এসেছিলেন, তিনি যীশুর পায়ে পড়ে তাঁকে তাঁর বাড়িতে যাবার জন্য কাতরভাবে আনুনয় করতে লাগলেন।
{8:42} কারণ তাঁর একটি মাত্র কন্যা তখন মৃত্যুশয্যায়, বয়স তার প্রায় বারো বৎসর। যায়ীরের বাড়িতে যাওয়ার পথে চারিদিক থেকে ভিড় যীশুর ওপরে চেপে পড়েছিল।
{8:43} এই ভিড়ের রমধ্যে একটি নারী ছিল, সে বারো বছর ধরে প্রদর রোগে ভুগছিল। ডাক্তার কবিরাজের পিছনে সে তার সর্বস্ব ব্যয় করেছিল কিন্তু কেউ তাকে সুস্থ করতে পারেনি।
{8:44} এই নারী ভিড়ের মধ্যে যীশুর পিছনে এসে তাঁর জামার একটি কোণ স্পর্শ করল এবং সঙ্গে সঙ্গে তার রক্তস্রাব বন্ধ হয়ে গেল।
{8:45} তখন যীশু জিজ্ঞাসা করলেন, কে আমাকে স্পর্শ করেছে? সকলে অস্বীকার করল। পিতর ও তাঁর সঙ্গীরা বললেন, গুরুদেব, চারিদিক থেকেই তো লোক ভিড় করে আপনার গায়ের ওপর পড়ছে।
{8:46} কিন্তু যীশু বললেন, কেউ নিশ্চয়ই আমাকে স্পর্শ করেছে, কারণ আমি বুঝতে পারলাম যে আমার ভিতর থেকে শক্তি নির্গত হয়েছে।
{8:47} সেই নারী যখন বুঝতে পারল যে, এ আর গোপন রাখা সম্ভব নয়, তখন সে কাঁপতে কাঁপতে তাঁর সামনে এসে মাটিতে পড়ে গেল এবং কেন সে তাঁকে স্পর্শ করেছিল এবং কিভাবে সঙ্গে সঙ্গে সুস্থ হয়েছিল, সকলের সামনেই সেই কথা বলল।
{8:48} যীশু তাকে বললেন, ওগো মেয়ে, তোমার বিশ্বাস তোমাকে সুস্থ করেছে, শান্তিতে ফিরে যাও।
{8:49} তিনি যখন কথা বলছিলেন, সেই সময়ে সমাজভবনের অধ্যক্ষের বাড়ি থেকে একজন লোক এসে অধ্যক্ষকে বলল, আপনার কন্যা মারা গেছে, গুরুদেবকে আর কষ্ট দেবেন না।
{8:50} একথা শুনতে পেয়ে যীশু বললেন, ভয় করো না, শুধু বিশ্বাস কর, সে নিশ্চয়ই বাঁচবে।
{8:51} যীশু তাঁর বাড়িতে গেলেন। তিনি পিতর, যোহন ও যাকোব এবং মেয়েটির মা-বাবা ছাড়া আর কাউকে ঘরে ঢুকতে দিলেন না।
{8:52} সকলে মেয়েটির জন্য কাঁদছিল ও শোক প্রকাশ করছিল। তিনি তাদের বললেন, কেঁদ না, ও মারা যায়নি, ঘুমোচ্ছে।
{8:53} তারা কিন্তু জানতো যে সে মারা গেছে, তাই তারা তাঁকে বিদ্রূপ করতে লাগল।
{8:54} কিন্তু তিনি মেয়েটির হাত ধরে বললেন, খুকু ওঠ,
{8:55} মেয়েটির দেহে প্রাণ ফিরে এল আর তক্ষুণি সে উঠে বসল। তখন যীশু তাকে কিছু খাবার দিতে বললেন।
{8:56} তার মা-বাবা বিস্ময়ে একেবারে অভিভূত হয়ে পড়েছিলেন কিন্তু তিনি তাঁদের এই ঘটনার কথা কাউকে বলতে নিষেধ করলেন।
{i9:1} দ্বাদশ শিষ্যের প্রচার অভিযান ( মথি 10:5-15 ; মার্ক 9:7-13 )
{9:1} যীশু তাঁর বারোজন শিষ্যকে একসঙ্গে ডেকে অপদেবতা বিতাড়ন ও রোগ নিরাময় করার ক্ষমতা তাঁদের দিলেন।
{9:2} তারপর তিনি ঈশ্বরের রাজ্যের কথা প্রচার করার জন্য এবং অসুস্থদের সুস্থ করার জন্য তাঁদের পাঠিয়ে দিলেন।
{9:3} যীশু তাঁদের বললেন, যাত্রা পথে কোন পাথেয় নিও না, লাঠি, ঝুলি, খাবার, টাকা — কিছুই না, দুটো জামাও যেন তোমাদের কাছে না থাকে।
{9:4} যে বাড়িতে তোমরা যাবে, সেইখানেই থেকো এবং পরবর্তী অভিযান সেখান থেকেই শুরু করো।
{9:5} যারা তোমাদের স্বাগত জানাবে না, তাদের নগর পরিত্যাগ করে যাবার সময় তাদের বিরুদ্ধে প্রমাণ স্বরূপ সেখানে পায়ের ধূলো ঝেড়ে চলে যেও।
{9:6} তাঁর আদেশ অনুযায়ী তাঁরা চলে গেলেন এবং গ্রামে গ্রামে গিয়ে সুসমাচার প্রচার ও রোগীদের সুস্থ করতে লাগলেন।
{i9:7} সামন্তরাজ হেরোদের সংশয় ( মথি 14:1-12 ; মার্ক 6:14-29 )
{9:7} সামন্তরাজ হেরোদ যীশুর কার্যকলাপের কথা শুনে খুব বিচলিত হয়ে পড়লেন। কারণ কারও কারও মুখে শোনা যাচ্ছিল যে, বাপ্তিষ্মদাতা যোহন মৃত্যুলোক থেকে পুনরুত্থিত হয়েছেন।
{9:8} কেউ কেউ বলছিল, এলিয়ের আবির্ভাব হয়েছে। আরও অনেকে বলছিল, প্রাচীন কালের নবীদের কেউ একজন পুনরুত্থিত হয়েছেন।
{9:9} হেরোদ বললেন, আমিই যোহনের শিরশ্ছেদ করেছি, কিন্তু ইনি কে, যাঁর সম্বন্ধে এত কথা শুনছি? তিনি যীশুকে দেখবার জন্য খুব চেষ্টা করতে লাগলেন।
{i9:10} পাঁচ হাজার লোকের ভোজ ( মথি 14:13-21 ; মার্ক 6:30-44 )
{9:10} যীশুর প্রেরিত শিষ্যেরা ফিরে এসে তাঁদের সমস্ত কাজের বিবরণ তাঁকে জানালেন। তিনি তাঁদের সঙ্গে নিয়ে নিভৃতে বেথসৈদা নামে একটি নগরে গেলেন।
{9:11} জনতা একথা জানতে পেরে তাঁর পিছনে পিছনে গেল। যীশু তখন তাদের সাদরে গ্রহণ করে ঈশ্বরের রাজ্যের কথা বলতে লাগলেন এবং যাদের সুস্থ হওয়া দরকার ছিল, তাদের সুস্থ করে দিলেন।
{9:12} দিন শেষে সেই বারোজন শিষ্য তাঁর কাছে এসে বললেন, এবার সবাইকে বিদায় দিন, আশেপাশের গাঁয়ে-গঞ্জে গিয়ে তারা নিজেদের থাকা-খাওয়ার ব্যবস্থা করে নেবে, কারণ আমরা বিজন প্রান্তরে রয়েছি।
{9:13} কিন্তু যীশু তাঁদের বললেন, তোমরাই এদের খেথে দাও। তাঁরা বললেন, তাহলে এ সমস্ত লোকের জন্য আমাদের খাবার কিনতে যেতে হবে। পাঁচকানা রুটি আর দুটি মাছ ছাড়া আমাদের কাছে আর কিছুই নেই।
{9:14} সেকানে প্রায় পাঁচ হাজার পুরুষ ছিল। তিনি তাঁর শিষ্যদের বললেন, এক একটা সারিতে পঞ্চাশ জন করে এদের সবাইকে বসিয়ে দাও।
{9:15} তাঁরা সবাইকে সেইবাবে বসিয়ে দিলেন।
{9:16} যীশু তখন সেই পাঁচকানা রুটি ও মাছ দুটি নিয়ে স্বর্গের দিকে চেয়এ সেগুলিকে আশীর্বাদ করেলন। তারপর সেগুলি টুকরো করে জনতাকে পরিবেশন করার জন্য শিষ্যদের হাতে দিলেন।
{9:17} সকলে খেয়ে পরম পরিতৃপ্তি লাভ করল। বাকী যা রইল, সেই খাবারের টুকরোগুলো একসঙ্গে জড়ো করলে, বারোটি ডালা ভরে গেল।
{i9:18} যীশুর সম্পর্কে পিতরের উক্তি ( মথি 16:13-19 ; মার্ক 8:27-29 )
{9:18} একদিন যীশু একলা বসে প্রার্থনা করছিলেন, তখন শিষ্যরা তাঁর কাছে এলেন। তিনি তাঁদের জিজ্ঞাসা করলেন, আচ্ছা, বল তো আমি কে, এ বিষয় লোকে কি বলে?
{9:19} তাঁরা বললেন, কেউ কেউ বলে আপনি বাপ্তিষ্মদাতা যোহন, অন্যেরা বলে আপনি এলিয়, আবার কেউ কেউ বলে প্রাচীনকালের নবীদের একজন পুনরাবির্ভূত হয়েছেন।
{9:20} তখন তিনি বললেন, কিন্তু তোমরা কি বল? আমি কে? পিতর উত্তর দিলেন, আপনি ঈশ্বরের অভিষিক্ত ব্যক্তি, সেই মশীহ।
{i9:21} নিজ মৃত্যু ও পুনরুত্থান সম্পর্কে যীশুর ভবিষ্যদ্বাণী ( মথি 16:20-28 ; মার্ক 8:30—9:1 )
{9:21} তিনি তখন তাঁদের বিশেষভাবে নির্দেশ দিলেন, যেন একথা তাঁরা কারও কাছে প্রকাশ না করেন।
{9:22} তিনি আর বললেন, মানবপুত্রকে অনেক দুঃখ পেতে হবে। প্রবীণেরা, প্রধান পুরোহিত ও শাস্ত্রবিদেরা তাঁকে অগ্রাহ্য করবেন, ত তাঁকে নিহত হতে হবে এবং তৃতীয় দিনে তিনি পুনরুত্থিত হবেন।
{9:23} তিনি সকলকে বললেন, যদি কেউ আমায় অনুসরণ করতে চায়, তাহলে সে স্বার্থ চিন্তা ত্যাগ করুক এবং প্রতিদিন নিজের ক্রুশ তুলে নিয়ে আমার অনুসরণ করুক।
{9:24} কারণ যে নিজের প্রাণ বাঁচাতে চায়, সে তা হারাবে কিন্তু আমার জন্য যে নিজের প্রাণ হারায়, সে তা রক্ষা করবে।
{9:25} সমগ্র জগত লাভ করেও যদি মানুষ নিজের প্রাণ হারায়, অথবা জীবন থেকে বঞ্চিত হয় তাহলে, তার কি লাভ?
{9:26} যদি কেউ আমার জন্য কিম্বা আমার কথায় লজ্জাবোধ করে, তাহলে মানবপুত্র যেদিন স্বমহিমায় এবং পরম পিতার পবিত্র দূতদের মহিমায় মণ্ডিত হয়ে আসবেন, সেদিন তিনিও তার সম্বন্ধে লজ্জিত হবেন।
{9:27} কিন্তু আমি তোমাদের সত্য বলছি, এখানে যারা দাঁড়িয়ে আছে, ঈশ্বরের রাজ্য না দেখা পর্যন্ত তাদের কারও মৃত্যু হবে না।
{i9:28} যীশুর দিব্যরূপ ( মথি 17:1-8 ; মার্ক 9:2-8 )
{9:28} এই সমস্ত কথাবার্তার প্রায় আটদিন পরে যীশু পিতর, যাকোব ও যোহনকে নিয়ে পাহাড়ে গেলেন প্রার্থনা করতে।
{9:29} প্রার্থনা করতে করতে তাঁর মুখশ্রী বদলে গেল, তাঁর পোষাক আলোকশুভ্র হয়ে উঠল।
{9:30} দেখা গেল দুই ব্যক্তি তাঁর সঙ্গে কথা বলছেন — তাঁরা মোশি ও এলিয়।
{9:31} তাঁরা গৌরবদীপ্ত রূপে আবির্ভূত হয়ে জেরুশালেমে তাঁর আসন্ন মহাপ্রয়াণ সম্বন্ধে কথা বলছিলেন।
{9:32} পিতর ও তাঁর সঙ্গীরা গভীর ঘুমে আচ্ছন্ন হয়ে পড়েছিলেন। তাঁরা জেগে উঠে যীশুকে মহিমান্বিত রূপ এদেখতে পেলেন এবং তাঁর সঙ্গে যে দুজন ব্যক্তি দাঁড়িয়েছিলেন, তাঁদেরও দেখলেন।
{9:33} তারপর তাঁরা যখন তাঁর কাছ থেকে চলে যাচ্ছেন, তখন পিতর যীসুকে বললেন, গুরুদেব, আমরা এখানে থাকলেই ভাল হয়, আমরা তিনটি তাঁবু খাটাই, একটি আপনার জন্য, একটি মোশির জন্য এবং আর একটি এলিয়ের জন্য — কিন্তু তিনি যে কি বলছেন, তা নিজেই বুঝতে পারলেন না।
{9:34} যখন তিনি এই সমস্ত কথা বলছেন, সেই সময় এক খণ্ড মেঘ এসে তাঁদের ঢেকে ফেলল। শিষ্যরা মেঘে ঢাকা পড়তেই ভয় পেয়ে গেলেন।
{9:35} তখন সেই মেঘের ভেতর থেকে এই বাণী উচ্চারিত হল, ইনি আমার পুত্র, আমার মনোনীত, এঁর কথা শোন।
{9:36} এই বাণী উচ্চারিত হবার পর যীশুকে দেখা গেল, তিনি একা। এই ঘটনার সময়ে শিষ্যেরা যা কিছু দেখলেন, সে সম্বন্ধে কাউকে তাঁরা কোন কথা বললেন না।
{i9:37} অপদেবতাগ্রস্ত এক বালকের আরোগ্যলাভ ( মথি 17:14-18 ; মার্ক 9:14-27 )
{9:37} পরদিন তাঁরা পাহাড় থেকে নেমে এলে এক বিরাট জনতার সঙ্গে তাঁর দেখা হল।
{9:38} জনতার মধ্য থেকে এক ব্যক্তি চীৎকার করে বলতে লাগল: গুরুদেব, আমার ছেলেটির দিকে দয়া করে একবার তাকান, এ আমার একমাত্র সন্তান।
{9:39} দেখুন এক অপদেবতা এর উপর ভর করে, আর সে হঠাৎ চেঁচিয়ে ওঠে। ঐ অপদেবতা তাকে মুচড়াতে থাকে, যতক্ষণ না তার মুখ থেকে ফেনা বার হয়। তাকে যন্ত্রণায় ক্ষত-বিক্ষত না করে কিছুতেই সে ছেড়ে যেতে চায় না।
{9:40} একে দূর করে দেবার জন্য আমি আপনার শিষ্যদের অনুরোধ করেছিলাম, কিন্তু তাঁরা পারলেন না।
{9:41} যীশু বললেন, হে অবিশ্বাসী বিকৃতবুদ্ধি জাতি, কতদিন আর আমি তোমাদের সঙ্গে থাকব এবং ধৈর্যধারণ করব? নিয়ে এস তোমার ছেলেকে।
{9:42} সে যখন আসছিল, তখন সেই অপদেবতা তাকে আছাড় মেরে মুচড়ে ধরল। যীশু অপদেবতাটিকে ধমক দিলেন এবং ছেলেটিকে সুস্থ করে তার বাবার কাছে ফিরিয়ে দিলেন।
{9:43} এই ঐশ্বরিক ক্ষমতা দেখে সকলে স্তম্ভিত হয়ে গেল।
{i9:44} নিজের মৃত্যু সম্বন্ধে দ্বিতীয়বার ভবিষ্যদ্বাণী ( মথি 17:22-23 ; মার্ক 9:30-32 )
{9:44} যীশুর সমস্ত কার্যকলাপ দেখে সকলে বিস্ময়ে বিমূঢ় হয়ে গেল। তিনি বললেন, আমার এই কথাগুলি শোন এবং স্মরণে রেখো, মানবপুত্রকে লোকের হাতে ধরিয়ে দেওয়া হবে।
{9:45} এ কথার অর্থ তাঁরা কিছুই বুঝতে পারলেন না এবং যেন বুঝতে না পারেন সেই জন্যই এর অর্থ গোপন রাখা হয়েছিল, তাছাড়া তাঁরাও তাঁকে এর অর্থ জিজ্ঞাসা করতে সাহস করেননি।
{i9:46} শ্রেষ্ঠ কে? ( মথি 18:1-5 ; মার্ক 9:33-37 )
{9:46} শিষ্যদের মধ্যে শ্রেষ্ঠ কে — এ নিয়ে তাঁদের মধ্যে খুব তর্ক চলছিল।
{9:47} যীশু তাঁদের মনোভাব বুঝতে পেরে, একটি সিশুকে এনে নিজের পাশে দাঁড় করালেন
{9:48} এবং বললেন, যে এই শিশুটিকে আমার নামে গ্রহণ করে, সে আমাকেই গ্রহণ করে এবং যে আমাকে গ্রহণ করে, সে আমার প্রেরণ কর্তাকেই গ্রহণ করে, তোমাদের মধ্যে যে সবচেয়ে ছোট, সেই শ্রেষ্ঠ।
{i9:49} যে বিপক্ষ নয় সে স্বপক্ষ ( মার্ক 9:38-40 )
{9:49} যোহন বললেন, গুরুদেব, আমরা আপনার নামে একজনকে অপদেবতা দূর করতে দেখেছি, সে আমাদের সতীর্থ নয় বলে, আমরা তাকে এ কাজ করতে বারণ করেছি।
{9:50} যীশু তাঁদের বললেন, বারণ করো না। কারণ যে তোমাদের বিপক্ষ নয় সে তোমাদের স্বপক্ষ।
{i9:51} জেরুশালেম অভিমুখে যীশুর যাত্রা
{9:51} যীশুর স্বর্গে নীত হওয়ারর সময় যত এগিয়ে আসতে লাগল, তিনি জেরুশালেমে যাবার জন্য তত বেশী ব্যগ্র হয়ে পড়লেন
{9:52} এবং যাওয়ার আগে সংবাদ দিয়ে লোক পাঠালেন, তারা তাঁর খাবার ব্যবস্থা করার জন্য শমরীয়দের একটি গ্রামে গেল।
{9:53} কিন্তু তিনি জেরুশালেমে যাবার জন্য ব্যগ্র ছিলেন বলে কেউ তাঁকে গ্রহণ করল না।
{9:54} এই দেখে তাঁর শিষ্য যোহন ও যাকোব বললেন, প্রভু, অনুমতি দিন, এদের ধ্বংস করার জন্য আমরা আকাশ থেকে আগুন নেমে আসতে বলি।
{9:55} এ কথা শুনে তিনি তাঁদের খুব তিরস্কার করলেন।
{9:56} বললেন, তোমরা কি জান না, কার আত্মা তোমরা পেয়েছ? মানবপুত্র মানুষের জীবন নাশ করতে আসেননি কিন্তু বাঁচাতেই এসেছেন তারপর তাঁরা অন্য গ্রামে চলে গেলেন।
{i9:57} যীশুর ভাবী অনুগামী ( মথি 8:19-22 )
{9:57} তাঁরা রাস্তা দিয়ে যাচ্ছেন, এমন সময় একটি লোক তাঁকে বলল, আপনি যেখানে যাবেন আমিও সেখানেই আপনার অনুসরণ করব।
{9:58} যীশু তাকে বললেন, শিয়ালের গর্ত আছে, আকাশের পাখিদের বাসা আছে কিন্তু মানবপুত্রের মাথা গোঁজার ঠাঁই নেই।
{9:59} তারপর একজনকে তিনি বললেন, আমার অনুসরণ কর। কিন্তু সে বলল, প্রভু, আগে আমার বাবাকে কবর দিয়এ আসতে অনুমতি দিন।
{9:60} যীশু তাকে বললেন, মৃতেরাই মৃতদের কবর দিক। কিন্তু তুমি যাও, ঈশ্বরের রাজ্যের কথা ঘোষণা কর।
{9:61} আর একজন বলল, প্রভু, আমি আপনার অনুসরণ করব কিন্তু তার আগে আমাকে আমার বাড়ির সকলের কাছে বিদায় নিতে দিন।
{9:62} যীশু তাকে বললেন, লাঙ্গলে হাত রেখে যে পিছন ফিরে চায়, সে ঈশ্বরের রাজ্যের যোগ্য নয়।
{i10:1} বাহাত্তর জন শিষ্যকে প্রচার কার্যে নিয়োগ ( মথি 11:20-24 )
{10:1} এরপর প্রভু যীশু বাহাত্তর জন শিষ্যকে প্রচারের কাজে নিযুক্ত করলেন এবং যে সমস্ত গ্রাম ও নগরে তিনি নিজে যাওয়ার পরিকল্পনা করেছিলেন, সেই সমস্ত স্থানে এঁদের দুনজ দুজন করে তাঁর আগে পাঠিয়ে দিলেন।
{10:2} যাবার সময় তাঁদের বললেন, শস্য প্রচুর, কিন্তু শ্রমিক কম। তাই শস্যের মালিকের কাছে মিনতি কর, যেন তিনি শস্যক্ষেত্রে শ্রমিক পাঠিয়ে দেন।
{10:3} তোমরা চলে যাও। নেকড়ে বাঘের মাঝখানে মেষশাবককে পাঠানো যেমন, তেমনি আমি তোমাদের পাঠাচ্ছি।
{10:4} সঙ্গে টাকার থলি, কোন ঝুলি ও পাদুকা নিও না এবং রাস্তায় কাউকে অভিবাদন করো না।
{10:5} কোন একটি বাড়িতে ঢুকে প্রথমেই বলবে, ‘এই গৃহের শান্তি হোক’,
{10:6} যদি সেখানে কোন শান্তিপ্রিয় ব্যক্তি থাকেন তাহলে তোমাদের শান্তি তাদের উপর বর্তাবে, নতুবা সেই শান্তি তোমাদের কাছেই ফিরে আসবে।
{10:7} সেই বাড়িতেই থেকো। আহারাদির যা কিছু ব্যবস্থা তারা করে, তাই-ই গ্রহণ করো। কারণ কর্মী তার পারিশ্রমিকের যোগ্য। এক বাড়ি ছেড়ে অন্য বাড়িতে যেও না।
{10:8} কোন নগরে যাওয়ার পর যদি তারা তোমাদের অভ্যর্থনা করে এবং কোন আহার্য তোমাদের সামনে উপস্থিত করে, তবে সেই খাদ্য গ্রহণ করো।
{10:9} সেখানে অসুস্থ লোকদের সুস্থ করবে আর তাদের বলবে, ‘ঈশ্বরের রাজ্য তোমাদের নিকটবর্তী।’
{10:10} কিন্তু কোন নগরে যাওয়ার পর তারা যদি তোমাদের অভ্যর্থনা না করে, তাহলে সেখান থেকে চলে যেও এবং নগরের পথে পথে বলো যে,
{10:11} ‘তোমাদের নগরের যে ধূলো আমাদের গায়ে লেগেছে, তোমাদের বিরুদ্ধে তাও ঝেড়ে ফেললাম। কিন্তু জেনে রাখ, ঈশ্বরের রাজ্য তোমাদের নিকটবর্তী।
{10:12} আমি তোমাদের বলে দিচ্ছি, বিচারের দিনে এই নগরের দশা যা হবে তার তুলনায় বরং সদোমের দশা ভালো ছিল।
{i10:13} অবিশ্বাসী জনপদের প্রতি ধিক্কার
{10:13} হায় কোরাসীন! হায় বেথসৈদা! দুর্ভাগ্য তোমাদের! তোমাদের মধ্যে যে অভাবনীয় পরাক্রমের কাজ করা হয়েছে, তা যদি টায়ার ও সীদোনে করা হতো, তাহলে তারা অনেক দিন আগেই চট পরে ভস্ম মেখে অনুতাপ করত।
{10:14} তাই বিচারের দিনে টায়ার ও সীদোনের চেয়ে তোমাদের দুর্দশা আরও বেশি হবে।
{10:15} আর কফরনাউম, তুমি নিজেকে স্বর্গের চেয়েও উন্নত করতে চেয়েছিলে, কিন্তু পাতালে নিক্ষিপ্ত হবে তুমি।
{10:16} যারা তোমাদের কথা শোনে, তারা আমারই কথা শোনে এবং যারা তোমাদের প্রত্যাখ্যান করে, তারা আমাকেই প্রত্যাখ্যান করে, এবং যারা আমাকে প্রত্যাখ্যান করে, তারা আমাকে যিনি পাঠিয়েছেন তাঁকেই প্রত্যাখ্যান করে।
{i10:17} প্রেরিত শিষ্যদের প্রত্যাবর্তন
{10:17} যীশুর প্রেরিত বাহাত্তর জন শিষ্য মহানন্দে ফিরে এসে বললেন, প্রভু অপদেবতারা পর্যন্ত আপনার নামে আমাদের বশীভূত হয়।
{10:18} তখন তিনি তাদের বললেন, আমি শয়তানকে বিদ্যুতের মতো স্বর্গ থেকে পড়তে দেখলাম।
{10:19} শোন, সাপ ও বৃশ্চিককে পায়ের তলায় দলিত করার এবং শত্রুর সমস্ত শক্তির ওপর অধিকার ও ক্ষমতা তোমাদের আমি দিচ্ছি। কেউ তোমাদের কোন ক্ষতি করতে পারবে না।
{10:20} তবে অপদেবতারা তোমাদের বশীভূত হচ্ছে বলে খুশী হয়ো না, বরং স্বর্গে তোমাদের নাম লেখা হল বলে আনন্দিত হও।
{i10:21} প্রভু যীশুর আনন্দ ( মথি 11:25-27 ; 13:16-17 )
{10:21} সেই মুহূর্তে প্রভু যীশু পবিত্র আত্মার আনন্দে বিভোর হয়ে বললেন, হে পিতা, স্বর্গ ও মর্ত্যের প্রভু, তোমায় ধন্যবাদ দিই যে তুমি জ্ঞানী ও বুদ্ধিমানদের কাছে এই রহস্যের বিষয় গোপন রেখে শিশুর মত সরল মানুষের কাছে প্রকাশ করেছ। পিতা এই-ই ছিল তোমার মহতী বাসনা।
{10:22} আমার পিতা আমাকে সব কিছু দিয়েছেন, একমাত্র পিতা ছাড়া আর কেউ পুত্রের পরিচয় জানে না। অথবা পিতাকে পুত্র ব্যতীত আর কেউ জানে না। শুধুমাত্র পুত্র যার কাছে প্রকাশ করতে চান সেই জানে।
{10:23} তারপর তিনি শিষ্যদের দিকে ফিরে একান্তে তাঁদের বললেন, তোমরা এমন কিছু দেখছ, যা দেখলে নয়ন সার্থক হয়।
{10:24} কারণ আমি তোমাদের বলছি, অনেক নবী ও রাজা তা দেখতে চেয়েও দেখতে পাননি। তোমরা যা শুনছ, তা তাঁরাও শুনতে চেয়েছিলেন কিন্তু তাঁদের ইচ্ছা পূর্ণ হয়নি।
{i10:25} কে আমার প্রতিবেশী
{10:25} একজন শাস্ত্রবিদ তাঁকে পরীক্ষা করার জন্য তাঁর কাছে এসে জিজ্ঞাসা করলেন, গুরুদেব, শাশ্বত জীবনলাভের জন্য আমাকে কি করতে হবে?
{10:26} যীশু তাঁকে জিজ্ঞাসা করলেন, শাস্ত্রে কি লেখা আছে? কি বুঝেছ তুমি?
{10:27} তিনি তখন উত্তর দিলেন, তোমার সমস্ত হৃদয়-মনপ্রাণ ও শক্তি দিয়ে তোমার ঈশ্বর প্রভুকে ভালবাসবে এবং তোমার প্রতিবেশীকেও নিজের মত ভালবাসবে।
{10:28} যীশু বললেন, ঠিক বলেছ, এই কাজ করলেই তুমি শাশ্বত জীবন লাভ করবে।
{10:29} কিন্তু সেই ব্যক্তি নিজের সততা প্রতিষ্ঠিত করার জন্য যীশুকে জিজ্ঞাসা করলেন, কিন্তু আমার প্রতিবেশী কে?
{10:30} এর উত্তরে যীশু বললেন, এক ব্যক্তি জেরুশালেম থেকে যেরিকোতে যাচ্ছিল। পথে সে ডাকাতদের হাতে পড়ল, ডাকাতেরা তার কাপড়-চোপড় কেড়ে নিয়ে তাকে মেরে আধমরা করে ফেলে রেখে চলে গেল।
{10:31} ঘটনাক্রমে সেই পথ দিয়ে একজন পুরোহিত যাচ্ছিলেন। তিনি তাকে দেখে পাশ কাটিয়ে চলে গেলেন।
{10:32} সেইভাবে একজন লেবীয়ও তাকে দেখে অন্য দিক দিয়ে পাশ কাটিয়ে চলে গেলেন।
{10:33} কিন্তু একজন শমরীয় সেই পথ দিয়ে যাবার সময় তাকে দেখতে পেল। দেখে তার মন করুণায় ভরে গেল।
{10:34} সে তার কাছে গিয়ে তেল আর সুরা দিয়ে তার ক্ষতগুলি বেঁধে দিল। তারপর তার নিজের বাহনের ওপরে তাকে চড়িয়ে একটি সরাইখানায় নিয়ে গিয়ে তার সেবা-শুশ্রূষা করতে লাগল।
{10:35} তার পরদিন সকালে সে সরাইখানার মালিককে দুটি দীনার দিয়ে বলল, এই লোকটির সেবা যত্ন করো। বাড়তি যা খরচ হবে আমি ফিরে এসে তোমায় শোধ করে দেব।’
{10:36} এই তিনজনের মধ্যে কোন জন ডাকাতের হাতে পড়া লোকটির প্রতিবেশী? তোমার কি মনে হয়?”
{10:37} সে বলল, যে তার ওপর দয়া করল সে-ই। যীশু বললেন, যাও তুমিও তাই কর।
{i10:38} মার্থা ও মরিয়ম
{10:38} যীশু তাঁর শিষ্যদের নিয়ে যেতে যেতে একটি গ্রামের মধ্যে ঢুকলেন। তখন মার্থা নামে একটি তরুণী তাঁকে নিজের বাড়িতে অভ্যর্থনা করে নিয়ে গেল।
{10:39} তাঁর একটি বোন ছিল, তার নাম মরিয়ম। সে প্রভুর পায়ের কাছে বসে তাঁর কথা শুনছিল।
{10:40} এদিকে মার্থা যীশুর পরিচর্যাত অতিমাত্রায় ব্যস্ত হয়ে পড়ল। সে যীশুর কাছে এসে বলল, প্রভু, আমার বোন আমার একার উপর সব কাজের ভার ছেড়ে দিয়েছে, আপনি কি তা দেখছেন না? ওকে বলুন আমাকে একটু সাহায্য করতে।
{10:41} কিন্তু প্রবু তাকে বললেন, মার্থা, মার্থা, তুমি অনেক ব্যাপারে উদ্বিগ্ন ও ব্যতিব্যস্ত হয়ে পড়েছ।
{10:42} কিন্তু একটি বিষয়ই সবচেয়ে দরকারী। মরিয়ম সেই অত্যন্ত প্রয়োজনীয় বিষয়টিই বেছে নিয়েছে যা কখনও তার কাছ থেকে কেড়ে নেওয়া যাবে না।
{i11:1} প্রার্থনা সম্বন্ধে শিক্ষা ( মথি 6:9-13 ; 7:7-11 )
{11:1} একদিন যীশু কোন একটি জায়গায় বসে প্রার্থনা করছিলেন। প্রার্থনা শেষ হলে তাঁর শিষ্যদের মধ্যে একজন তাঁকে বললেন, প্রভু, বাপ্তিষ্মদাতা যোহন যেমন তাঁর শিষ্যদের প্রার্থনা করতে শিখিয়েছেন তেমনি আপনিও আমাদের প্রার্থনা করতে শিখান।
{11:2} তখন যীশু তাঁদের বললেন, যখন তোমরা প্রার্থনা করবে, বলোঃ পিতা, তোমার নাম পবিত্র বলে স্বীকৃত হোক। তোমার রাজত্ব প্রতিষ্ঠিত হোক।
{11:3} আমাদের দৈনিক খাদ্য প্রতিদিন আমাদের দাও।
{11:4} আমাদের সমস্ত পাপ ক্ষমা কর, যেমন আমরাও আমাদের কাছে যারা অপরাধী তাদের সকলের অপরাধ ক্ষমা করি। আমাদের প্রলুব্ধ হতে দিও না।’
{11:5} তিনি তাদের বললেন, মনে কর, যদি কোন বন্ধুর কাছে তুমি মাঝরাতে গিয়ে বল, ‘বন্ধু, আমাকে তিনটে রুটি ধার দাও।
{11:6} আমার একজন বন্ধু এক জায়গায় যাওযার পথে আমার কাছে এসেছে, কিন্তু তাকে খেতে দেবার মত আমার কিছুই নেই।’।
{11:7} আর সে যদি ভিতর থেকে এই উত্তর দেয়, ‘আমাকে বিরক্ত করো না। দরজা এখন বন্ধ, ছেলেমেয়েরা আমার সঙ্গে ঘুমোচ্ছে, আমি এখন উঠে তোমাকে কিছু দিতে পারব না।’
{11:8} তোমাদের আমি বলছি, বন্ধুত্বের খাতিরে সে তাকে কিছু না দিলেও তার কুকুত্তে উত্যক্ত হয়ে সে উঠে এসে তার যচা কিছু দরকার দেবেই।
{11:9} তাই তোমাদের বলছি, চাও, তোমাদের দেওয়া হবে। সন্ধান কর পাবে, দ্বারে আঘাত কর, দ্বার খুলে দেওয়া হবে।
{11:10} যে চায় সে পায় এবং যে সন্ধান করে, সে সন্ধান পায়। যে দ্বারে করাঘাত করে, তার জন্য দ্বার খুলে দেওয়া হয়।
{11:11} তোমাদের মধ্যে এমন পিতা কে আছে যার কাছে তার পুত্র মাছ চাইলে সে তাকে মাছের বদলে সাপ দেবে
{11:12} কিম্বা ডিম চাইলে বিছে দেবে?
{11:13} তোমরা মন্দ লোক হয়েও যদি তোমাদের সন্তানদের ভাল জিনিস দিতে জান তাহলে স্বর্গের পিতার কাছে যারা চাইবে, তিনি তাদের নিশ্চয়ই আরও অনেক বেশী পরিমাণে পবিত্র আত্মা দান করবেন।
{i11:14} যীশু ও বেলসবুল ( মথি 12:22-30 ; মার্ক 3:20-27 )
{11:14} যীশু একটি লোকের মধ্যে থেকে একটি বোবা অপদেবতাকে দূর করে দিলেন। অপদেবতাটি বেরিয়ে গেলে সেই বোবা লোকটি কথা বলতে লাগল। এই ব্যাপার দেখে সমস্ত লোক খুব আশ্চর্য হয়ে গেল।
{11:15} কিন্তু এদের মধ্যে কিছু লোক বলল, ইনি অপদেবতার রাজা বেলসবুলের সাহায্যে অপদেবতার দূর করেন।
{11:16} অন্যেরা আবার তাঁর পরীক্ষা করবার জন্য তাঁর কাছ থেকে কোন অলৌকিক কাজ দেখতে চাইল।
{11:17} যীশু তাদের মনোভাব বুঝতে পেরে বললেন, যদি কোন রাজ্যের লোক নিজেদের মধ্যে বিবাদ করে পৃথক হয়ে পড়এ তাহলে রাজ্যটি ধ্বংস হয়ে যায়। নিজেদের মধ্যে বিরোধে বিভক্ত পরিবারও ভেঙ্গে পড়ে।
{11:18} ঠিক তেমনি, শয়তানের দলেও যদি বিরোধ দেখা দেয়, তাহলে তার রাজ্য টিকবে কেমন করে? তোমরা বলছ, আমি বেলসবুলের সাহায্যে অপদেবতা তাড়াচ্ছি।
{11:19} কিন্তু আমি যদি বেলসবুলের সাহায্যে অপদেবতা তাড়াই তবে তোমাদের সন্তানেরা তাদের দূর করে কার সাহায্যে? সুতরাং তারাই তোমাদের এ কথার বিচার করবে।
{11:20} কিন্তু আমি যদি ঈশ্বরের পরাক্রমে অপদেবতা দূর করে থাকি তাহলে বুঝতে হবে যে ঈশ্বরের রাজ্য তোমাদেরর মাঝে নেমে এসেছে।
{11:21} যখন কোন শক্তিমান লোক সশস্ত্র হয়ে নিজের বাড়ি পাহারা দেয় তখন তার সম্পত্তি নিরাপদে থাকে।
{11:22} কিন্তু যখন তার চেয়েও শক্তিমান আর একজন এসে তাকে আক্রমণ করে পরাজিত করে, তখন যে অস্ত্র-শস্ত্রে সেই গৃহস্বামী নির্ভর করত — সেগুলি সে কেড়ে নেয় এবং সব জিনিসপত্র লুঠ করে নেয়।
{11:23} যে আমার পক্ষে নয়, সে আমার বিপক্ষে এবং যে আমার সঙ্গে কুড়ায় না সে ছড়ায়।
{i11:24} অপদেবতার প্রত্যাবর্তন ( মথি 12:43-45 )
{11:24} কোন অপদেবতা মানুষের মধ্যে থেকে বার হয়ে যাবার পর শুকনো জায়গায় বিশ্রামের জন্য শুষ্ক স্থানে আশ্রয় খুঁজে বেড়ায়। তারপর খুঁজে না পেলে বলে, ‘আমি যেখান থেকে এসেছি, আমার সেই আশ্রয়েই ফিরে যাব।’
{11:25} ফিরে এসে সে যদি দেখে আশ্রয়স্থলটি পরিষ্কার ও সাজানো রয়েছে,
{11:26} তখন সে গিয়ে তার চেয়েও দুষ্ট অন্য সাতজন অপদেবতাকে ডেকে আনে। তারা এসে সেখানে বাস করতে থাকে। ফলে এই ব্যক্তির শেষ দশা প্রথম দশার চেয়েও খারাপ হয়ে দাঁড়ায়।
{i11:27} প্রকৃত সুখ
{11:27} যীশু কথা বলে চললেন, এমন সময় একজন মহিলা উচ্চকণ্ঠে তাঁকে বলল, ধন্য সেই গর্ভ যা আপনাকে ধারণ করেছিল এবং ধন্য সেই স্তন্য যা আপনি পান করেছিলেন।
{11:28} কিন্তু যীশু বললেন, তার চেয়ে বরং যারা ঈশ্বরের বাক্য শোনে এবং পালন করে তারাই ধন্য।
{i11:29} অলৌকিক চিহ্নের দাবি ( মথি 12:38-42 )
{11:29} ক্রমে ভিড় বাড়তে থাকলে যীশু বলতে আরম্ভ করলেন, এ যুগের লোকেরা মন্দ। এরা অলৌকিক ক্রিয়াকলাপ দেখতে চায় কিন্তু যোনার অভিজ্ঞান ছাড়া আর কোন অভিজ্ঞান এরা দেখতে পাবে না।
{11:30} যোনা যেমন নীনবী নগরের লোকদের কাছে অভিজ্ঞান স্বরূপ হয়েছিলেন, মানবপুত্র তেমনি এ যুগের লোকদের কাছে অভিজ্ঞান স্বরূপ।
{11:31} বিচারের দিন দক্ষিণ দেশের রাণী এ যুগের লোকদের সঙ্গে পুনরুত্থিত হয়ে এদের দোষী সাব্যস্ত করবেন। কারণ শলোমনের কাছে জ্ঞানের কথা শোনার জন্য পৃথিবীর প্রান্ত থেকে তিনি এসেছিলেন আর এখানে শলোমনের চেয়েও মহান একজন রয়েছেন।
{11:32} নীনবীর লোকেরাও এই যুগের লোকদের সঙ্গে বিচারে দাঁড়িয়ে এদের দোষী সাব্যস্ত করবে। কারণ যোনার প্রচারের ফলে তারা হৃদয় পরিবর্তন করেছিল। আর এখানে যোনার চেয়েও মহান একজন রয়েছেন।
{i11:33} দেহের প্রদীপ ( মথি 5:15 ; 6:22-23 )
{11:33} প্রদীপ জ্বেলে কেউ ভূগর্ভস্থ কক্ষে রাখে না বা পাত্রের নীচে ঢাকা দিয়েও রাখে না। কিন্তু বাতিদানের ওপরেই রাখে, যাতে যারা ভিতরে আসবে, তারা যেন সবাই আলো দেখতে পায়।
{11:34} তোমার চোখই তোমার দেহের প্রদীপ। তোমার দৃষ্টি যদি সরল হয়, তাহলে সারা দেহ উজ্জ্বল হয়ে উঠবে। কিন্তু দৃষ্টি যদি মন্দ হয়, তাহলে তোমার সারা দেহ অন্ধকারে ছেয়ে যাবে।
{11:35} সুতরাং সাবধান থেক, যেন তোমার অন্তরের আলো আঁধারে ঢেকে না যায়।
{11:36} তাই, যদি তোমার দেহ আলোকময় হয়, কোন অংশেই অন্ধকার না থাকে, তাহলে দীপের আলো যেমন সব কিছু আলোকিত করে তোলে, তেমনি তোমার দেহও সম্পূর্ণ উজ্জ্বল হয়ে উঠবে।
{i11:37} ফরিশী ও শাস্ত্রগুরুদের প্রতি যীশুর অনুযোগ ( মথি 13:1-36 )
{11:37} যীশু কথা বলছেন, এমন সময় একজন ফরিশী তাঁকে তার সঙ্গে আহারে আমন্ত্রণ জানাল। তিনি তখন তার ঘরে গিয়ে তার সঙ্গে খেতে বসলেন।
{11:38} খাওয়ার আগে তিনি হাত-পা ধুলেন না দেখে সেই ফরিশী খুব আশ্চর্য হয়ে গেল।
{11:39} তখন প্রভু তাকে বললেন, তোমরা ফরিশীরা বাসনপত্রের বাইরের দিকটাই শুধু পরিষ্কার করে থাক কিন্তু তোমাদের অন্তর দৌরাত্ম্য ও দুষ্টতায় পূর্ণ।
{11:40} ওরে মূর্খ! যিনি বাইরের দিকটা তৈরী করেছেন তিনি কি ভেতরের দিকটাও তৈরী করেননি?
{11:41} বরং ভেতরে যা আছে, ভিক্ষারূপে তা দান কর, দেখবে তাতে তোমার সব কিছুই শুচি হয়ে গেছে।
{11:42} হায় ফরিশীরা, দুর্ভাগ্য তোমাদের! তোমরা পদিনা, তেজপাতা ও সবরকম শাকের দশমাংশ দিয়ে থাক কিন্তু ন্যায়বিচার ও ঈশ্বর-ভক্তি অবহেলা কর। এইগুলি হেলা না করেও তোমরা অন্য কর্তব্যগুলি পালন করতে পারতে।
{11:43} দুর্ভাগ্য তোমাদের, তোমরা সমাজভবনের সবচেয়ে ভাল আসনটি পেতে ও হাটে-বাজারে লোকদের অভিবাদন পেতে ভালবাস।
{11:44} দুর্ভাগ্য তোমাদের, যে তোমরা অদৃশ্য কবরের মত, লোক না জেনে যার ওপর দিয়ে চলাফেরা করে।
{11:45} একজন শাস্ত্রগুরু তখন তাঁকে বলল, গুরুদেব, এ কথা বলে আপনি আমাদেরও অপমান করেছেন।
{11:46} তখন যীশু তাকে বললেন, শাস্ত্রজ্ঞের জল, তোমরাও হতভাগ্য, তোমরা মানুষের উপর দুর্বল বোঝা চাপিয়ে দাও, কিন্তু নিজেরা একটি আঙ্গুল দিয়েও তা স্পর্শ কর না।
{11:47} দুর্ভাগ্য তোমাদের, তোমাদের পিতৃপুরুষেরা যে নবীদের হত্যা করেছিল, তোমরা তাঁদেরই স্মৃতিস্তম্ভ রচনা কর।
{11:48} সুতরাং দেখা যাচ্ছে, তোমরাই তোমাদের পূর্বপুরুষদের অপকর্মের সাক্ষী এবং তোমরা সে কথা স্বীকারও করছ। কারণ তারা তাঁদের করেছিল হত্যা, আর তোমরা গাঁথছ তাঁদের স্মৃতিস্তম্ভ।
{11:49} এই জন্য ঈশ্বর তাঁর প্রজ্ঞা দ্বারা ব্যক্ত করেছেন, আমি তাদের কাছে নবী ও প্রেরিত পুরুষদের পাঠাব। এঁদের মধ্যে কাউকে তারা করবে হত্যা, কাউকে করবে নির্যাতন।
{11:50} এইজন্য জগতের পত্তন থেকে নবীদের যত রক্ত পাতিত হয়েছে, হেবল থেকে আরম্ভ করে যজ্ঞবেদী ও মন্দিরের মাঝখানে নিহত সখরিয়ের
{11:51} রক্ত পর্যন্ত — সব রক্তের শোধ এই যুগের লোকদের দিতে হবে। হ্যাঁ, এই যুগের লোকদের কাছেই তা আদায় করা হবে।
{11:52} ধিক তোমাদের, শাস্ত্রগুরুরা! জ্ঞান রাজ্যের চাবি তোমরা কেড়ে নিয়েছ। তোমরা নিজেরা সেখানে প্রবেশ করনি আর যারা প্রবেশ করতে চেয়েছিল, তাদেরও বাধা দিয়েছ।
{11:53} যীশু সেখান থেকে চলে গেলে শাস্ত্রগুরু ও ফরিশীরা তাঁকে খুব পীড়াপীড়ি করতে লাগল এবং অনেক বিষয়ে তারা তাঁকে কথা বলানোর চেষ্টা করতে লাগল।
{11:54} আর তাঁর কথার দোষ ধরার জন্য ওৎ পেতে রইল।
{i12:1} ভণ্ডামি সম্বন্ধে সাবধানবাণী
{12:1} ইতিমধ্যে হাজার হাজার লোক জমায়েত হয়ে গেল। ভিড় এত বেশী হল যে একজন আর একজনের গায়ে পড়তে লাগল। যীশু প্রথমে তাঁর শিষ্যদের বলতে লাগলেন, ফরিশীদের খামির সম্বন্ধে সাবধান — এ হল ভণ্ডামি।
{12:2} এমন কিছু লুকানো নেই, যা প্রকাশ পাবে না অথবা এমন কিছু গুপ্ত নেই যা জানা যাবে না।
{12:3} অন্ধকারে যা তোমরা বলেছ, তা আলোয় শোনা যাবে এবং একান্ত গোপন কক্ষে যা তোমরা ফিস ফিস করে বলেছ, তা বাড়ির ছাদের ওপর থেকে ঘোষিত হবে।
{i12:4} কাকে ভয় করা উচিত
{12:4} বন্ধুগণ, আমি তোমাদের বলছি, যারা দেহকে বিনাশ করে, তাদের ভয় করো না। কারণ এর রবেশি তারা কিছু করতে পারে না।
{12:5} কিন্তু কাকে ভয় করতে হবে তা আমি বলে দিচ্ছি: বিনাশের পরও যাঁর নরকে নিক্ষেপ করার ক্ষমতা আছে তাঁকেই ভয় করো। হ্যাঁ, আমি বলি তাঁকেই ভয় করো।
{12:6} পাঁচটি চড়াই পাখি কি দু পয়সায় বিক্রী হয় না? তবু তাদের কোনটিকেই ঈশ্বর ভুলে যান না।
{12:7} এমন কি তোমাদের মাথার চুলগুলিও তাঁর গোনা আছে। সুতরাং ভয় করো না, অনেকগুলি চড়াই পাখির চেয়েও তোমরা মূল্যবান।
{i12:8} লোকের সাক্ষাতে খ্রীষ্টকে স্বীকৃতিদান
{12:8} তোমাদের আমি বলছি, লোকের সামনে যে আমায় স্বীকার করবে, মানবপুত্রও তাকে ঈশ্বরের দূতবাহিনীর সাক্ষাতে স্বীকার করবেন।
{12:9} কিন্তু যে আমাকে লোকের সামনে অস্বীকার করবে, ঈশ্বরের দূতবাহিনীর সামনে তাকেও অস্বীকার করা হবে।
{12:10} মানবপুত্রের বিরুদ্ধে কেউ কোন কথা বললে সে ক্ষমা পাবে, কিন্তু পবিত্র আত্মার নিন্দা যে করবে, তার ক্ষমা নেই।
{12:11} যখন লোকে তোমাদের সমাজভবনে শাসক ও কর্তৃপক্ষের সামনে এনে উপস্থিত করবে তখন কেমন করে বা কি উত্তর দেবে, এ সম্বন্ধে চিন্তিত হয়ো না।
{12:12} কি বলা উচিত — সেই সময়ই তা পবিত্র আত্মা তোমাদের মুখে জুগিয়ে দেবেন।
{i12:13} মূর্খ ধনীর উপাখ্যান
{12:13} জনতার মধ্যে থেকে একজন যীশুকে বলল, গুরুদেব, আমার ভাইকে আমার উত্তরাধিকার সূত্রে প্রাপ্ত সম্পত্তি ভাগ করে দিতে বলুন।
{12:14} তিনি তাকে বললেন, তোমাদের বিবাদের নিষ্পত্তির অথবা সম্পত্তি ভাগ করে দেবার দায়িত্ব আমার নয়।
{12:15} তারপর তিনি লোকদের বললেন, সাবধান হও, সর্বপ্রকার লোভ সম্বরণ কর। কারণ সম্পদের প্রাচুর্যের ওপরে মানুষের জীবনের অস্তিত্ব নিভর্র করে না।
{12:16} এই প্রসঙ্গে তিনি তাদের একটি উপাখ্যান বললেন, একজন ধনী লোকের ক্ষেতে প্রচুর ফসল হয়েছিল।
{12:17} তখন সে ভাবতে লাগল, ‘সমস্ত ফসল রাখবার মত জায়গা তো আমার নেই, কি করি?’
{12:18} মনে মনে সে বলল, ‘এক কাজ করি, সব গোলাঘরগুলো ভেঙ্গে ফেলে খুব বড় গোলাঘর তৈরী করি। সেখানেই সমস্ত ফসল আর অন্যান্য জিনিস রাখা যাবে।
{12:19} তখন আমি নিজের আত্মাকে বলব, এবার ‘বহু বৎসরের জন্য প্রচুর সম্পদ সঞ্চয় করা হয়েছে। এবার আমি বিশ্রাম করব, খাব-দাব, স্ফূর্তি করব।’
{12:20} কিন্তু ঈশ্বর তাকে বললেন, ‘মূর্খ, আজ রাত্রেই তেআমার প্রাণ নিয়ে নেওয়া হবে। এই যে আয়োজন করলে, সেগুলি তখন কার হবে?’
{12:21} কাজেই যে নিজের জন্য ধন সঞ্চয় করে, ঈশ্বরের কাছে সে ধনবান নয়।
{i12:22} ঈশ্বরে নির্ভর কর
{12:22} যীশু তাঁর শিষ্যদের আবার বললেন, সেইজন্যে তোমাদের আমি বলছি যে, কি খেয়ে জীবন ধারণ করবে অথবা শরীরের পোষাক পরিচ্ছদ কি হবে তা নিয়ে দুশ্চিন্তা করো না।
{12:23} খাদ্যের চেয়ে জীবন বড় এবং বস্ত্রের চেয়ে বড় দেহ।
{12:24} দাঁড়কাকদের কথা ভেবে দেখ, তারা বোনেও না, কাটেও না। তাদের না আছে কোন ভাঁড়ার ঘর, না আছে গোলাঘর। ঈশ্বরই তাদের খাদ্য দেন। পাখিদের চেয়ে তোমরা কত মূল্যবান।
{12:25} তোমাদের মধ্যে কে দুশ্চিন্তা করে নিজের আয়ু আরও কিছু বাড়িয়ে নিতে পারে?
{12:26} এই সামান্য কাজ যদি তোমরা করতে না পার, তাহলে অন্য সমস্ত বিষয়ে দুশ্চিন্তা কর কেন?
{12:27} লিলি ফুলগুলির কথা ভেবে দেখ, কেমন করে তারা বেড়ে ওঠে। ওরা সূতোও কাটে না, কাপড়ও বোনে না। তবুও তোমাদের আমি বলছি, শলোমন তাঁর গৌরবের শীর্ষেও এদের একটিরও মতো সুসজ্জিত ছিলেন না।
{12:28} মাঠের ঘাস, যা আজ আছে, কাল যাকে উনুনে ফেলে দেওয়া হবে — তাকে যদি ঈশ্বর এমন করে সাজাতে পারেন, তাহলে হে ক্ষীণ বিশ্বাসীর দল, তোমাদের তিনি কি তার চেয়েও বেশী সাজাবেন না?
{12:29} তাই অন্নবস্ত্র সম্বন্ধে চিন্তা করে মনকে উতলা করো না।
{12:30} জগতের সমস্ত জাতিই এগুলির সন্ধানে থাকে। এগুলি যে তোমাদের দরকার — এ কথা তোমাদের পিতা জানেন।
{12:31} তাই এগুলির পরিবর্তে তাঁর রাজত্ব প্রতিষ্ঠার জন্য তৎপর হও। তাহলে তার সঙ্গে এ সবই লাভ করবে।
{i12:32} স্বর্গীয় সম্পদ
{12:32} ক্ষুদ্র মেষপাল, তোমরা ভয় পেয়ো না। এই রাজ্য তোমাদের দান করাতেই পিতার পরম আনন্দ।
{12:33} তোমাদের সম্পত্তি বিক্রী করে বিলিয়ে দাও। কোন দিন জীর্ণ হবে না, এমন একটি থলির ব্যবস্থা করে, তার মধ্যে স্বর্গীয় সম্পদ সঞ্চয় কর — কোন দিন তা নষ্ট হবে না। সেখানে চোরও আসে না, কিম্বা পোকাও কাটে না।
{12:34} কারণ যেখানে তোমাদের সম্পদ সেইখানেই তোমাদের মন পড়ে থাকবে।
{i12:35} সচেতন ভৃত্য
{12:35} তোমরা কোমর বেঁধে তৈরী থেকো এবং দীপ জ্বেলে রেখো।
{12:36} ভৃত্যেরা যেমন বিবাহ উৎসব থেকে প্রভুর বাড়ি ফেরার অপেক্ষায় থাকে, যাতে তিনি ফিরে এসে দ্বারে আঘাত করার সঙ্গে সঙ্গে তারা দ্বার খুলে দিতে পারে — তোমরাও তাদের মত অপেক্ষায় থেকো।
{12:37} ধন্য সেই ভৃত্য, যাকে প্রভু ফিরে এসে জেগে থাকতে দেখবেন। বাস্তবিকই আমি বলছি, তিনি এসে নিজের কোমর বেঁধে তাদের খেতে বসাবেন এবং পরিচর্যা করবেন।
{12:38} তিনি দ্বিতীয় বা তৃতীয় প্রহরে এসে যাদের জেগে থাকতে দেখবেন, সেই দাসেরাই মহা ভাগ্যবান।
{12:39} কিন্তু একথা জেনে রেখো যে, গৃহস্বামী যদি জানত যে চোর কখন আসবে তাহলে সে জেগে থাকত, ঘরে চুরি হতে দিত না।
{12:40} তোমরাও প্রস্তুত থেকো। তোমাদের অপ্রত্যাশিত সময়ে মানবপুত্র আসবেন।
{i12:41} বিশ্বাসী ও অবিশ্বাসী ভৃত্য
{12:41} পিতর যখন যীশুকে বললেন, প্রভু, এই উপমাটি আপনি শুধু আমাদের জন্য বললেন, না সকলের জন্য?
{12:42} প্রভু বললেন, কে সেই বিশ্বস্ত ও বুদ্ধিমান দেওয়অন, যাকে তার প্রভু পরিবারের সকলকে যথাসময়ে খাবার পরিবেশনের দায়িত্ব দেবেন?
{12:43} প্রভু ফিরে এসে যে দাসকে সেইভাবে কর্মরত দেখবেন, সেই দাসই ধন্য।
{12:44} আমি তোমাদের বলছি, সত্যিই তিনি তাকে তাঁর সমস্ত সম্পত্তি তত্ত্বাবধানের জন্য নিযুক্ত করবেন।
{12:45} কিন্তু সেই দাস যদি ‘আমার প্রভুর আসতে দেরী আছে’, এই ভেবে দাস-দাসীদের মারপিট করে এবং খাওয়া-দাওয়া ও সুরা পান করে মত্ত হয়এ থাকে
{12:46} তাহলে সেই দাসের প্রভু এমন একদিন ও ক্ষণে আসবেন — যা সে জানে না। এমনি এক অপ্রত্যাশিত দিনে তিনি এসে তাকে শাস্তি দেবেন এবং অবিশ্বস্তদের দলে তাকে ফেলবেন।
{12:47} সেই দাস তার প্রভুর ইচ্ছা জেনেও প্রস্তুত থাকেনি অথবা তাঁর ইচ্ছা অনুযায়ী কাজ করেনি — তাই তাকে কঠোর দণ্ড দেওয়া হবে।
{12:48} কিন্তু যে না জেনে দণ্ডের যোগ্য কোন কাজ করে, তার দণ্ড লঘু হবে। যাকে বেশী দেওয়া হয়েছে, তার কাছ থেকে বেশী আদায় করা হবে। লোকে যাদের বেশী দেয়, তার কাছ থেকে তারা বেশী চাইবে। যাদের তার চেয়েও বেশী দেওয়া হয়েছে, তাদের কাছ থেকে তেমনি আরও বেশী প্রতিদান দাবী করা হবে।
{i12:49} যীশুর জন্য বিভেদ
{12:49} আমি পৃথিবীতে অগ্নিবর্ষণ করতে এসেছি এবং আমার একান্ত ইচ্ছা এখনই তা জ্বলে উঠুক।
{12:50} আমাকে একটি বাপ্তিষ্ম গ্রহণ করতে হবে, সেটি সম্পন্ন না হওয়া পর্যন্ত আমি উদগ্রীব হয়ে আছি।
{12:51} তোমরা কি মনে কর, আমি পৃথিবীতে শান্তি দিতে এসেছি? না, আমি তোমাদের বলছি, আমি বিচ্ছেদ ঘটাতে এসেছি?
{12:52} একন থেকে কোন বাড়িতে পাঁচজন থাকলে তিনজন দুইজনের বিপক্ষে হবে এবং দুইজন তিনজনের বিপক্ষে দাঁড়াবে।
{12:53} তারা সকলে বিচ্ছিন্ন হবে। সন্তানের বিরুদ্ধে পিতা, পিতার বিরুদ্ধে সন্তান, মাতার বিরুদ্ধে কন্যা, কন্যার বিরুদ্ধে মাতা, শাশুড়ীর বিরুদ্ধে পুত্রবধূ, পুত্রবধূর বিরুদ্ধে শাশুড়ী দাঁড়াবে।
{i12:54} কালের সঙ্কেত
{12:54} সমস্ত জনতাকে তিনি একথাও বললেন, পশ্চিম দিকে মেঘ দেখলে তোমরা তখুনি বল, ‘বৃষ্টি আসছে’ এবং তা হয়ও।
{12:55} আবার দখিণা বাতাস বইলে তোমরা বল, ‘প্রচণ্ড গরম পড়বে’ — আর তাই-ই হয়।
{12:56} ভণ্ডের দল, আকাশ ও পৃথিবীর অবস্থা দেখে তোমরা তার অর্থ বলতে পার, কিন্তু বর্তমান কালের তাৎপর্য কেন বুঝতে পার না?
{i12:57} প্রতিপক্ষের সঙ্গে বিবাদ নিষ্পত্তি
{12:57} কোনটি ঠিক — তা তোমরা নিজেরা বিচার করে দেখছ না?
{12:58} শাসন কর্তৃপক্ষের কাছে যাবার আগে পথেই তোমরা প্রতিপক্ষের সঙ্গে বিবাদ মিটিয়ে ফেল। নইলে সে তোমাকে বিচারকের কাছে নিয়ে যাবে, বিচারক তোমাকে কারারক্ষকের হাতে দিয়ে দেবে, কারারক্ষক তোমাকে কারাগারে বন্দী করবে।
{12:59} এও বলছি যে, শেষ কড়িটি শোধ না হওয়া পর্যন্ত তুমি সেখান থেকে কিছুতেই বেরিয়ে আসতে পারবে না।
{i13:1} স্বভাবের পরিবর্তন অথবা বিনাশ
{13:1} সেই সময় উপস্থিত জনতার মধ্যে কেউ কেউ তাঁকে কয়েকজন গালীল নিবাসীরর কথা বলল। এরা যখন ঈশ্বরের কাছে নৈবেদ্য উৎসর্গ করছিল তখন পীলাত এদের হত্যা করেছিলেন।
{13:2} যীশু তাদের উত্তর দিলেন, গালীলের এই লোকেরা এইবাবে নির্যাতিত হয়েছে বলে তোমরা কি মনে কর যে, এরা অন্যান্য গালীল নিবাসীদের চেয়ে বেশী পাপী?
{13:3} আমি বলি, না। স্বভাব পরিবর্তন না করলে তোমরাও ওদের মতই ধ্বংস হবে।
{13:4} অথবা শীলোয়ামের মিনার চাপা পড়ে যে আঠারো জন মারা গিয়েছিল, তোমরা কি মনে কর অন্যান্য জেরুশালেম নিবাসীদের চেয়ে তারা বেশী অপরাধী ছিল?
{13:5} আমি বলি, না। স্বভাব পরিবর্তন না করলে তোমরাও ওদের মতই ধ্বংস হবে।
{i13:6} নিষ্ফলা ডুমুর গাছের উপাখ্যান
{13:6} এরপর যীশু তাদের একটা উপাখ্যান বললেনঃ এক ব্যক্তি তাঁর আঙ্গুর ক্ষেতে একটা ডুমুরগাছ লাগিয়েছিলেন। একদিন তিনি ফলের আশায় সেই গাছের কাছে এসে একটিও ফল পেলেন না।
{13:7} তখন তিনি ক্ষেতের মালিকে বললেন, আজ তিন বছর ধরে এই ডুমুর গাছে কোন ফল পাচ্ছি না। কেটে ফেল একে। কেন শুধু শুধু এটা জায়গা জুড়ে থাকবে?
{13:8} মালি তখন বলল, কর্তা, এ বছরও এটাকে থাকতে দিন। আমি এর গোড়া খুঁড়ে সার দিয়ে দেখি।
{13:9} আগামী বছর যদি ফল ধরে তো ভালই, নইলে এটাকে কেটে ফেলবেন।
{i13:10} সাব্বাথ দিনে পঙ্গু স্ত্রীলোকের আরোগ্যলাভ
{13:10} কোন এক সাব্বাথ দিনে সমাজভবনে যীশু শিক্ষা দিচ্ছিলেন।
{13:11} সেখানে একটি স্ত্রীলোক ছিল। এক অপদেবতার ভরে সে আঠেরো বছর পঙ্গু হয়ে ছিল। ফলে কুঁজো হয়ে পড়েছিল সে, সোজা হয়ে দাঁড়াতে পারতো না।
{13:12} যীশু তাকে দেখতে পেয়ে ডেকে বললেন, ভদ্রে, তোমার ব্যাধি থেকে তুমি মুক্ত হলে।
{13:13} এই বলে, তিনি তার মাথায় হাত রাখলেন। সঙ্গে সঙ্গে সে সোজা হয়ে দাঁড়াল এবং ঈশ্বরের স্তব করতে লাগল।
{13:14} কিন্তু সাব্বাথ দিনে যীশু সুস্থ করেছেন বলে সমাজভবনের অধ্যক্ষ খুব রেগে গিয়ে বললেন, সপ্তাহে আরও যে ছটি দিন আছে, সেই সমস্ত দিনে এ কাজ করা উচিত। ঐ দিনগুলিতে এসে সুস্থ হয়ো, সাব্বাথ দিনে নয়।
{13:15} প্রভু তাকে বললেন, ভণ্ডের দল, তোমরা প্রত্যেকেই কি সাব্বাথ দিনে নিজেদের বলদ কিম্বা গাধাকে গোয়ালঘর থেকে খুলে জল খাওয়াতে নিয়ে যেও না?
{13:16} এই স্ত্রীলোকটি, যাকে শয়তান আঠেরো বছর ধরে বন্দী করে রেখেছে, সে কি অব্রাহামের কন্যা নয়? সাব্বাথ দিনে কি একে মুক্ত করা উচিত নয়?
{13:17} তাঁর এই কথায় তাঁর বিপক্ষ দলের লোকের লজ্জিত হল কিন্তু জনতা তাঁর অলৌকিক কাজের জন্য খুব আনন্দ প্রকাশ করল।
{i13:18} সরিষা বীজ ও খামিরের উপাখ্যান
{13:18} যীশু বললেন, ঈশ্বরের রাজ্য কিসের মত? কার সঙ্গে এর তুলনা দেব?
{13:19} এ হল একটি সরিষা বীজের মত, একটি লোক একদিন সেটি তার বাগানে পুঁতল। সেটি তারপর বড় হয়ে একটি গাছে পরিণত হল। আর তখন আকাশের পাখিরা এসে তার ডালে বাসা বাঁধল।
{13:20} আবার তিনি বললেন, ঈশ্বরের রাজ্যকে আমি কিসের সঙ্গে তুলনা করব?
{13:21} এ হল খামিরের মত। একটি স্ত্রীলোক যা নিয়ে তিন মণ ময়দার মধ্যে রেখে দিল। তাতে সব ময়দাটাই খামিরে মেতে গেল।
{i13:22} সঙ্কীর্ণ প্রবেশ পথ ( মথি 7:13-14 , 21-23 )
{13:22} বিভিন্ন গ্রাম ও নগরে শিক্ষা দিতে দিতে যীশু জেরুশালেমের দিকে যাচ্ছিলেন।
{13:23} একজন তাঁকে জিজ্ঞাসা করল, প্রভু পরিত্রাণ প্রাপ্ত লোকের সংখ্যা বোধহয় অল্প, তাই না? তিনি
{13:24} বললেন, সঙ্কীর্ণ দ্বার দিয়েই প্রবেশ করতে প্রাণপণে চেষ্টা কর। তোমাদের আমি বলে দিচ্ছি, অনেকেই প্রবেশ করতে চেষ্টা করবে কিন্তু পারবে না।
{13:25} বাড়ির কর্তা দরজা বন্ধ করে দেওয়ার পর তোমরা বাইরে দাঁড়িয়ে দরজায় ঘা দিয়ে বলবে, ‘প্রভু দরজা খুলে দিন’ কিন্তু তিনি বলবেন, ‘তোমরা কোথা থেকে এসেছ, আমি জানি না।’
{13:26} তোমরা তখন বলবে, ‘আপনার সামনে আমরা খাওয়া-দাওয়া করেছি, আমাদের পথে পথে আপনি শিক্ষা দিয়েছেন।’
{13:27} কিন্তু তিনি বলবেন, ‘আমি বলছি, আমি জানি না তোমরা কোথা থেকে দূর হও।’
{13:28} তোমরা দেখবে অব্রাহাম, ইস্হাক, যাকোব ও নবীরা সকলে ঈশ্বরের রাজ্যে রয়েছেন কিন্তু তোমরা বিতাড়িত হয়েছ, তখন তোমরা কাঁদবে ও হা-হুতাশ করবে।
{13:29} পূর্ব ও পশ্চিম, উত্তর ও দক্ষিণ দিক থেকে লোকেরা ঈশ্বরের রাজ্যে এসে আসন গ্রহণ করবে। দেখ,
{13:30} যারা পিছনে আছে তাদের মধ্যে কেউ কেউ প্রথম স্থান পাবে এবং যারা প্রথমে রয়েছে তাদের কারো কারো স্থান হবে সকলের শেষে।
{i13:31} জেরুশালেমের জন্য যীশুর শোক ( মথি 23:37-39 )
{13:31} ঠিক সেই সময়ে কয়েকজন ফরিশী এসে যীশুকে বললেন, আপনি এখান থেকে চলে যান, কারণ হেরোদ আপনাকে হত্যা করতে চায়।
{13:32} তিনি তাদের বললেন, যাও, ঐ শেয়ালটাকে গিয়ে বল যে, আজ ও আগামী কাল আমি অপদেবতা দূর করছি ও রোগীদের সুস্থ করছি, তৃতীয় দিনে আমি আমার কাজ শেষ করব।
{13:33} আমি চিরকাল আমার পথেই চলব কারণ জেরুশালেমের বাইরে কোন নবীর মৃত্যু হবে, এ হতেই পারে না।
{13:34} জেরুশালেম, জেরুশালেম, তুমি নবীদের হত্যা করেছ, তোমার কাছে যাদের পাঠানো হয়েছিল, তাদের তুমি পাথর মেরেছ, পক্ষীমাতা যেমন তার ডানার তলায় বাচ্চাদের জড়ো করে রাখে তেমনি আমি কতবার তোমাদের একত্র করে রাখতে চেয়েছি, কিন্তু তোমরা থাকলে না।
{13:35} দেখ, তোমাদের গৃহ পরিত্যক্ত হল। তোমাদের আমি বলে দিলাম, যতদিন না তোমরা বলবে, ‘যিনি প্রভুর নামে আসছেন ধন্য তিনি’, ততদিন তোমরা আমাকে আর দেখতে পাবে না।
{i14:1} আর একজন অসুস্থ ব্যক্তিকে আরোগ্যদান
{14:1} এক সাব্বাথ দিনে যীশু ফরিশীদের একজন সমাজপতিদের বাড়িতে গেলেন আহারের নিমন্ত্রণ রক্ষা করতে। সেখানে সকলে যীশুর ওপর নজর রাখছিল।
{14:2} সেই সময় শোথ রোগগ্রস্ত একজন ব্যক্তি তাঁর সামনে এসে উপস্থিত হল।
{14:3} যীশু তখন শাস্ত্রবিদ্ ও ফরিশীদের বললেন, সাব্বাথ দিনে রোগ নিরাময় করা বিধানসম্মত কি না?
{14:4} তারা সবাই চুপ করে রইল। তখন তিনি তাকে সুস্থ করে বিদায় দিলেন।
{14:5} তারপর যীশু বললেন, তোমাদের মধ্যে কারও গাধা বা বলদ যদি সাব্বাথ দিনে কুয়োতে পড়ে যায়, তাহলে সেদিন সাব্বাথ হলেও তোমরা কি তাকে সঙ্গে সঙ্গে তুলে আনবে না?
{14:6} এ প্রশ্নের উত্তর তারা কেউ দিতে পারল না।
{i14:7} অতিথি ও গৃহকর্তার আচরণ সম্পর্কে শিক্ষা
{14:7} যীশু লক্ষ্য করলেন, কয়েকজন নিমন্ত্রিত ব্যক্তি শ্রেষ্ঠ আসনগুলি বেছে নিচ্ছে। তখন যীশু সকলকে কথাচ্ছলে উপদেশ দিতে লাগলেন,
{14:8} যদি কেউ তোমাদের বিবাহ উৎসবে ভোজে নিমন্ত্রণ করে, তাহলে কখনও সেখানে গিয়ে সবচেয়ে ভাল আসনটিতে বসো না। কারণ এমনও তো হতে পারে যে, তোমার চেয়েও বিশিষ্ট কোন ব্যক্তি নিমন্ত্রিত হয়েচেন।
{14:9} তখন তোমাদের নিমন্ত্রণ কর্তা তোমাকে এসে বললেন, ‘এঁকে এই আসনটি ছেড়ে দিন।’ তখন তার চেয়ে নীচু কোন আসনে বসতে তোমার লজ্জায় মাথা কাটা যাবে।
{14:10} তার চেয়ে বরং নিমন্ত্রিত হয়ে এসে প্রথমেই সবচেয়ে নীচু আসনে বসবে। তখন নিমন্ত্রণ কর্তা এসে তোমায় বলবেন, ‘বন্ধু, ভাল আসনে বসবেন চলুন।’ তখন নিমন্ত্রিত অতিথিদের সামনে তোমার সম্মান অনেক বেড়ে যাবে।
{14:11} যারা নিজেদের উচ্চ সম্মানে ভূষিত করে, তাদের অবনত করা হবে এবং যারা নিজেদের নত করে রাখে, তাদের উচ্চ সম্মানে ভূষিত করা হবে।
{14:12} যিনি যীশুকে নিমন্ত্রণ করেছিলেন, তাঁকেও তিনি বললেন, যখন তুমি কোন ভোজের আয়োজন করবে, তখন তোমার বন্ধু, ভাই, আত্মীয় অথবা প্রতিবেশী কাউকে নিমন্ত্রণ করো না। তাহলে তারাও তোমাকে তার পরিবর্তে নিমন্ত্রণ করে এর প্রতিদান দেবে।
{14:13} বরং ভোজের আয়োজন করলে গরীব, বিকলাঙ্গ, অন্ধ, খঞ্জদেরর ভোজে নিমন্ত্রণ করো।
{14:14} তাতে তুমি আশীর্বাদ পাবে কারণ তারা তার প্রতিদান দিতে পারবে না। ধার্মিকদের পুনরুত্থানের সময়ে তুমি এর প্রতিদান পাবে।
{i14:15} ঐশরাজ্যের ভোজ ( মথি 22:1-10 )
{14:15} যারা যীশুর সঙ্গে ভোজে বসেছিল, তাদের মধ্যে একজন এই কথা শুনে বলল, ধন্য সেই ব্যক্তি যে ঐশরাজ্যের ভোজে যোগ দিতে পারবে।
{14:16} কিন্তু যীশু তাকে বললেন, এক ব্যক্তি একবার একটি বিরাট ভোজের আয়োজন করে বহু লোককে নিমন্ত্রণ করেছিলেন।
{14:17} ভোজের সময় হলে তিনি তাঁর ভৃত্য মারফৎ নিমন্ত্রিতদের কাছে বলে পাঠালেন, ‘আসুন সবই তৈরী।’
{14:18} কিন্তু তারা সকলেই নানারকম অজুহাত দেখাতে লাগল। প্রথম জন বলল, ‘আমি একটি জমি কিনেছি, সেটা দেখতে যেতে হবে। আমাকে ক্ষমা কর।’
{14:19} আর একজন বলল, ‘আমি পাঁচজোড়া বলদ কিনেছি, সেগুলি আমাকে দেখতে যেতে হবে, আমাকে মাপ কর।’
{14:20} আর একজন বলল, ‘আমি সবেমাত্র বিয়এ করেছি, কাজেই এখন আমার পক্ষে যাওয়া সম্ভব নয়।’
{14:21} ভৃত্যটি তখন ফিরে গিয়ে তার মনিবকে সব কথা জানাল। বাড়ির কর্তা তখন রেগে গিয়ে তার ভৃত্যকে বললেন, ‘নগরের রাস্তায়, অলিতে-গলিতে যত গরীব, বিকলাঙ্গ, অন্ধ খঞ্জ রয়েছে — সবাইকে শিগ্গির ডেকে নিয়ে এস।’
{14:22} ভৃত্যটি তাঁকে বলল, ‘কর্তা, আপনার আদেশ মত কাজ হয়েছে, কিন্তু এখনও জায়গা খালি আছে।’
{14:23} মনিব তখন তাকে বললেন, ‘তাহলে যাও, বড় রাস্তায় প্রাচীরের ধারে, যেখানে যাকে পাও সকলকে জোর করে নিয়ে এসে আমার বাড়ি ভর্তি করে দাও।
{14:24} আমার হুকুম — যাদের নিমন্ত্রণ করা হয়েছিল, তাদের কেউ যেন এই ভোজের স্বাদ না পায়।’
{i14:25} শিষ্যত্বের মূল্য ( মথি 10:37-38 )
{14:25} একদিন বিরাট এক জনতা যীশুর সঙ্গে সঙ্গে যাচ্ছিল। তাদের দিকে ফিরে দাঁড়িয়ে তিনি বললেন,
{14:26} আমার কাছে এসেও যদি কেউ তার বাবা, মা, ভাই, বোন, স্ত্রী, পুত্র এমনকি নিজের প্রাণ পর্যন্ত তুচ্ছ করতে না পারে, তাহলে সে আমার সিষ্য হতে পারবে না।
{14:27} নিজের ক্রুশ বহন করে যে আমার অনুসরণ না করে সেও আমার শিষ্য হবার যোগ্য নয়।
{14:28} তোমাদের মধ্যে কেউ যদি একটি মিনার তৈরী করবে বলে টিক করে তাহলে কাজটা শেষ করার মত সঙ্গতি তার আছে কি না তা দেখবার জন্য প্রথমেই কি সে খরচের হিসাব করবে না?
{14:29} নইলে ভিত্তি স্থাপনের পর সেটি শেষ করতে না পারলে যে দেখবে সেই উপহাস করে বলবে,
{14:30} ‘এ লোকটা আরম্ভ করল কিন্তু শেষ করতে পার না।’
{14:31} অথবা কোন রাজা যুদ্ধে যাবার আগে কি ভেবে দেখবেন না যে কুড়ি হাজার সৈন্য নিয়ে যে রাজা তাঁর বিরুদ্ধে আসছেন, দশ হাজার সৈন্য নিয়ে তাঁর সঙ্গে তিনি যুদ্ধ করতে পারবেন কি না?
{14:32} যদি না পারেন, তাহলে অন্য রাজা দূরে থাকতেই তিনি দূত পাঠিয়ে সন্ধির শর্ত জেনে নেবেন।
{14:33} সুতরাং তোমাদের মধ্যে যে সর্বস্ব ত্যাগ করতে পারবে না, সে আমার শিষ্য হতে পারবে না।
{i14:34} স্বাদহীন লবণ ( মথি 5:13 ; মার্ক 9:50 )
{14:34} লবণ ভাল জিনিস কিন্তু লবণ যদি তার স্বাদ হারিয়ে ফেলে, তাহলে তার সেই স্বাদ কি ফিরিয়ে আনা যায়?
{14:35} ক্ষেত কিম্বা সার তৈরীর কোন কাজেই তা লাগে না। লোকে সেই লবণ ফেলে দেয়। শোনবার মত কান যার আছে, সেই শুনুক এই কথা।
{i15:1} হারানো মেষের উপাখ্যান ( মথি 18:12-14 )
{15:1} কর-আদায়কারী ও পণ্ডিতেরা যীশুর কথা শুনবার জন্য তাঁর কাছে আসছে দেখে,
{15:2} ফরিশী ও শাস্ত্রীরা বিরক্তি প্রকাশ করে বলতে লাগল, এই লোকটি পাপীদের সঙ্গে মেলা-মেশা করে, এমন কি ওদের সঙ্গে খাওয়া-দাওয়া করে।
{15:3} যীশু তখন কথাচ্ছলে তাদের বললেন,
{15:4} ধর, তোমাদের মধ্যে কারও একশোটি মেষ আছে। তার মধ্যে একটি যদি হারিয়ে যায় তাহলে সে কি করবে? নিরানব্বইটা মেষকে মাঠে রেখে হারানো মেষটি ফিরে না পাওয়া পর্যন্ত সে কি তাকে খুঁজে বেড়াবে না?
{15:5} খুঁজে পেলে সেটিকে কাঁধে তুলে নিয়ে সে আনন্দ করবে।
{15:6} তারপর বাড়ি ফিরে এসে, সে তার বন্ধু-বান্ধব ও পাড়া প্রতিবেশীদের ডেকে বলবে, ‘আমার হারিয়ে যাওয়া মেষটি ফিরে পেয়এছি, এস আমার সঙ্গে আনন্দ কর।’
{15:7} ঠিক সেই রকম তোমাদের আমি বলছি যে, একজন পাপী হৃদয় পরিবর্তন করেল স্বর্গে যত আনন্দ হবে, নিরানব্বই জন ধার্মিক, যাদের এই পরিবর্তনের প্রয়োজন নেই, তাদের জন্য তত আনন্দ হবে না।
{i15:8} হারানো সিকির উপাখ্যান
{15:8} অথবা মনে কর, কোন একটি স্ত্রীলোকের যদি দশটি সিকি থাকে এবং তার মধ্যে যদি সে একটি হারিয়ে ফেলে, তাহলে প্রদীপ জ্বেলে সিকিটি না পাওয়া পর্যন্ত ঘর ঝাঁট দিয়ে সে ভাল করে কি খুঁজে দেখবে না?
{15:9} তারপর সেটি খুঁজে পেলে সে তার বন্ধু ও প্রতিবেশীদের ডেকে বলবে, ‘আমার হারিয়ে যাওয়া সিকিটি খুঁজে পেয়েছি, এস, আমার সঙ্গে আনন্দ কর।’
{15:10} ঠিক সেইরকম তোমাদের আমি বলছি, একজন পাপী হৃদয় পরিবর্তন করলে ঈশ্বরের দূতেরা তেমনি আনন্দ করে।
{i15:11} হারানো পুত্রের উপাখ্যান
{15:11} যীশু বলে চললেনঃ এক ব্যক্তির দুটি ছেলে ছিল।
{15:12} ছোট ছেলেটি তার বাবাকে বলল, ‘বাবা, আমার প্রাপ্য সম্পত্তির অংশ আমায় দিয়ে দাও।’ তিনি তখন তাঁর সম্পত্তি দুজনের মধ্যে ভাগ করে দিলেন।
{15:13} কিছুদিনের মধ্যেই ছোট ছেলে তার সমস্ত সম্পত্তি বিক্রী করে টাকা-পয়সা নিয়ে দূর দেশে চলে গেল সেখানে গিয়ে সে উচ্ছৃহ্খল ভাবে জীবন যাপন করে সমস্ত অর্থ নষ্ট করে ফেলল।
{15:14} তার হাতে যে অর্থ ছিল সব শেষ হয়ে গেল — এদিকে সারা দেশে তখন দেখা দিল দুর্ভিক্ষ। দারুণ অভাবের মধ্যে পড়ল সে।
{15:15} তখন সে সেই দেশের একজন গৃহস্থের বাড়িতে গিয়ে আশ্রয় নিল। গৃহস্থ তাকে শুয়োর চরানোর জন্য মাঠে পাঠিয়ে দিল।
{15:16} শুয়োরেরা যে শুঁটি খেত, তাই দিয়ে তাকে পেট ভরাতে হত। কেউ তাকে কিছু খেতে দিত না।
{15:17} কিন্তু একদিন তার চেতনা হল। সে মনে মনে ভাবল, ‘আমার বাবার বাড়িতে কত মজুর খাটে, তারা সবাই পেটভরে খাবার পরও কত খাবার বেঁচে যায়, আর আমি এদিকে খিদেয় মরছি।
{15:18} আমি বাবার কাছে ফিরে যাব, গিয়এ তাঁকে বলব, ‘বাবা, আমি ঈশ্বরের কাছে এবং আপনার কাছে পাপ করেছি।
{15:19} আপনার পুত্র বলে পরিচয় দেবার যোগ্যতা আমার আর নেই। আমাকে আপনার একজন দিন মজুর করেই রাখুন।’
{15:20} তখন সে তার বাবার কাছে ফিরে এল। দূর থেকেই তাকে দেখতে পেয়ে তার বাবার মন মমতায় গলে গেল। তিনি দৌড়ে গিয়ে তাকে জড়িয়ে ধরে চুম্বন করলেন।
{15:21} সেই ছেলে তখন তাঁকে বলল, ‘বাবা, আমি ঈশ্বরের কাছে এবং আপনার কাছে পাপ করেছি। আমি আর আপনার পুত্র বলে পরিচয় দেওয়ার যোগ্য নই।’
{15:22} কিন্তু তার বাবা ভৃত্যদের ডেকে বললেন, শিগ্গির সবচেয়ে ভালো পোষাকটি এনে একে পরিয়ে দাও, এর হাতে আংটি ও পায়ে জুতো পরিয়ে দাও।
{15:23} তারপর একটি হৃষ্টপুষ্ট বাছুর এনে মার। এস, আজ আমরা ভাল খাওয়া-দাওয়া করি।
{15:24} কারণ আমার এই ছেলে মারা গিয়েছিল, কিন্তু সে আবার বেঁচে উঠেছে! হারিয়ে গিয়েছিল সে, ফিরে পেয়েছি তাকে।’ সকলে তখন আনন্দ করতে লাগল।
{15:25} এদিকে তাঁর বড় ছেলে ছিল মাঠে। সে বাড়ি ফেরার পথে কাছাকাছি এসে নাচগানের আওয়াজ শুনতে পেল।
{15:26} তখন সে একজন ভৃত্যকে ডেকে জিজ্ঞাসা করল, ‘কি ব্যাপার?’
{15:27} সে তখন বলল, ‘আপনার ভাই ফিরে এসেছে, তাই আপনার বাবা একটি হৃষ্টপুষ্ট বাছুর মেরেছেন। কারণ তিনি তাকে নিরাপদে এবং সুস্থ শরীরে ফিরে পেয়েছেন।’
{15:28} এ কথা শুনে সে খুব রেগে গেল, বাড়ির ভিতর যেতে চাইল না। তার বাবা এসে তাকে অনেক সাধাসাধি করলেন,
{15:29} কিন্তু সে তার বাবাকে বলল, ‘দেখুন, কতদিন ধরে আমি আপনার সেবা করছি, কোন দিন আপনার আদেশ অমান্য করিনি। তবু আপনি আমাকে আমার বন্ধুদের সঙ্গে মিলে আনন্দ করার জন্য একটা ছাগলছানাও দেননি।
{15:30} কিন্তু এখন আপনার যে ছেলে পতিতাদের পিছনে আপনার সমস্ত সম্পত্তি নষ্ট করে ফিরে এসেছে, তার জন্য আপনি হৃষ্টপুষ্ট বাছুরটা মেরেছেন।’
{15:31} তিনি তখন বললেন, ‘বাবা, তুমি তো সব সময়ই আমার সঙ্গে রয়েছ। আমার যা কিছু সবই তো তোমার।
{15:32} তোমার যে ভাই মরে গিয়েছিল, সে বেঁচে উঠেছে, যে হারিয়ে গিয়েছিল তাকে পাওয়া গিয়েছে। এজন্য আমাদের আনন্দিত হওয়া উচিত, উৎসব করা উচিত।’
{i16:1} অবিশ্বস্ত দেওয়ান
{16:1} যীশু তাঁর শিষ্যদের বললেন, এক ধনী ব্যক্তির একজন দেওয়ান ছিল। তাঁর কাছে দেওয়ানের নামে অভিযোগ এল যে, সে তাঁর সম্পত্তি নষ্ট করছে।
{16:2} তিনি তখন তাকে ডেকে বললেন, তোমার নামে এসব কি শুনছি? তোমার হিসাবপত্র সব বুঝিয়ে দাও, দেওয়ানী পদে তোমাকে আর রাখা হবে না।
{16:3} দেওয়ান তখন মনে মনে ভাবতে লাগল, ‘আমার মনিব তো আমার দেওয়ানী পদ কেড়ে নিচ্ছেন, এবার আমি কি করি। মাটি কাটার মত শক্তি আমার নেই, ভিক্ষা করতেও লজ্জা করবে।
{16:4} ঠিক আছে, তাহলে এক কাজ করি। চাকরি গেলে পর লোকে যাতে আমাকে তাদের বাড়িতে আশ্রয় দেয় তার ব্যবস্থা করি।’
{16:5} তখন সে তার মনিবের খাতকদের একে একে ডেকে পাঠাল। প্রথম জনকে সে জিজ্ঞাসা করল, ‘আমার মনিবের কাছে তোমার ধার কত?’
{16:6} সে বলল, ‘একশো মণ তেল।’ দেওয়ান তাকে বলল, ‘এই নাও তোমার ঋণপত্র। তাড়াতাড়ি এতে পঞ্চাশ লিখে দাও।’
{16:7} তারপর, সে আর একজনকে ডেকে জিজ্ঞাসা করল, ‘তোমার দেনা কত?’ সে বলল, ‘একশো বস্তা গম।’ তখন দেওয়অন তাকে বলল, ‘এই নাও ঋণপত্র, লেখ আশী।’
{16:8} সেই অসৎ দেওয়ান বুদ্ধিমানেরর মত কাজ করেছিল বলে তার মনিব তার প্রশংসা করলেন। বাস্তবিক, এই যুগের জাগতিক মনোভাবাপন্ন লোকেরা তাদের সমকালীন আলোকপ্রাপ্ত লোকদের চেয়ে বেশি বুদ্ধিমান।
{16:9} তাই তোমাদের আমি বলছি, জাগতিক সম্পদ দিয়ে তোমরা মৈত্রী অর্জন কর, যেন ধন-সম্পদ নিঃশেষ হয়ে গেলে শাশ্বতলোকে তোমরা স্থান পেতে পার।
{16:10} সামান্য বিষয়ে যে বিশ্বস্ত, বহু বিষয়েও সে বিশ্বস্ত, এবং সামান্য বিষয়ে যে অসৎ বহু বিষয়েও সে অসৎ।
{16:11} সুতরাং জাগতিক ধনসম্পদ সম্বন্ধে যদি তুমি বিশ্বস্ত না হও, তাহলে প্রকৃত সম্পদ কে বিশ্বাস করে তোমার কাছে রাখবে?
{16:12} অন্যের জিনিস সম্বন্ধে তোমরা যদি বিশ্বস্ত না হও, তবে তোমাদের নিজের জিনিসই বা তোমাদের কে দেব?
{16:13} কোনও দাস দুইজন প্রভুর সেবা করতে পারে না। হয় সে একজনকে ঘৃণা করবে এবং অপরজনকে ভালবাসবে অথবা সে একজনের প্রতি অনুরক্ত থাকবে এবং অপরজনকে অবজ্ঞা করবে।
{i16:14} যীশুর কতকগুলি উক্তি ( মথি 11:12-13 ; 5:31-32 ; মার্ক 10:11-12 )
{16:14} অর্থলোভী ফরিশীরা এই সমস্ত কথা শুনে যীশুকে বিদ্রূপ করতে লাগল।
{16:15} কিন্তু তিনি বললেন, তোমরা মানুষের কাছে নিজেদের ধার্মিক বলে পরিচয় দাও কিন্তু ঈশ্বর তোমাদের অন্তর জানেন। মানুষের চোখে যা প্রশংসনীয়, ঈশ্বরের কাছে তা ঘৃণ্য।
{16:16} বাপ্তিষ্মদাতা যোহনের আমল পর্যন্ত মোশির বিধান ও নবীদের বাণীর কার্যকারিতা চিল। তারপর থেকে ঈশ্বরের রাজের সুসমাচার প্রচারিত হচ্ছে এবং প্রত্যেকেই সেই রাজ্যে জোর করে প্রবেশ করছে।
{16:17} আকাশ ও পৃথিবী লোপ পেতে পারে, কিন্তু ঐশবিধানের বিন্দু-বিসর্গটি পর্যন্ত লোপ পাবে না।
{16:18} নিজের স্ত্রীকে পরিত্যাগ করে যে আর একজনকে বিবাহ করে, সে ব্যভিচার করে এবং সেই স্বামী-পরিত্যক্তা স্ত্রীকে যে বিবাহ করে সেও ব্যভিচার করে।
{i16:19} ধনী ব্যক্তি ও লাসারের কাহিনী
{16:19} একজন ধনী ব্যক্তি ছিল, সে বেগুনী রং-এর মিহি রেশমী পোষাক পরতো এবং প্রতিদিন জাঁক-জমকের সঙ্গে খাওয়া-দাওয়া করত।
{16:20} তার দুয়ারের কাছে লাসার নামে একটি গরীব লোক বসে থাকত, সর্বাঙ্গ তার ঘায়ে ভরা।
{16:21} সেই ধনীর টেবিল থেকে পড়ে যাওয়া খাবারের টুকরোগুলি দিয়েই সে পেট ভরাতো। কুকুরেরা এসে তার ঘা চাটতো।
{16:22} একদিন সেই গরীব লোকটি মারা গেল। স্বর্গদূতেরা তাকে নিয়ে গিয়ে অব্রাহামের কোলে বসিয়ে দিলেন। সেই ধনী লোকটিও একদিন মারা গেল এবং তাকে কবর দেওয়া হল।
{16:23} নরকে নিদারুণ যন্ত্রণায় অস্থির হয়ে সে চোখ তুলে তাকাল এবং দূর থেকে অব্রাহাম ও তাঁর কোলে লাসারকে দেখতে পেল।
{16:24} সে তখন চেঁচিয়ে বলল, ‘পিতা অব্রাহাম, আমার প্রতি দয়া করুন। লাসারকে এখানে পাঠিয়ে দিন, সে এসে আঙ্গুলের ডগায় করে জল দিয়ে আমার জিভ শীতল করে দিক। এই আগুনে আমি বড় যন্ত্রণা ভোগ করছি।’
{16:25} কিন্তু অব্রাহাম বললেন, ‘বৎস, মনে করে দেখ, বেঁচে থাকতে তুমি কত ভাল ভাল জিনিষ ভোগ করেছ, আর এই লাসার তেমনি কষ্ট পেয়েছে। তাই এখানে সে এখন সুখে আছে আর তুমি যন্ত্রণা পাচ্ছ।
{16:26} তা ছাড়া তোমার ও আমাদের মাঝখানে বিরাট এক শূন্যের ব্যবধান আছে, যাতে এখান থেকে কেউ তোমাদের কাছে যেতে চাইলে যেতে না পারে এবং তোমাদের ওখান থেকে কেউ যেন পার হয়ে এখানে আসতে না পারে।’
{16:27} তখন সে বলল, ‘তবে আমার এই ভিক্ষা পিতা, আমার পিতার গৃহের লোকদের কাছে ওকে পাঠিয়ে দিন।
{16:28} সেখানে আমার পাঁচটি ভাই আছে। ও গিয়ে সাবধান করে দিক যেন তারাও এই যন্ত্রণাময় জায়গায় এসে না পড়ে।’
{16:29} কিন্তু অব্রাহাম বললেন, ‘তাদের জন্য মোশি ও নবীরা আছেন, তাঁদেরই কথা তারা শুনুক।’
{16:30} সে তখন বলল, ‘না পিতা অব্রাহাম, মৃত্যুলোক থেকে কেউ যদি তাদের কাছে যায়, তাহলে তারা হৃদয় পরিবর্তন করবে।’
{16:31} অব্রাহাম তাকে বললেন, ‘মোশি ও নবীদের কথা যদি তারা না শোনে, তবে মৃত্যুলোক থেকে উঠে কেউ গেলেও তারা তাকে বিশ্বাস করবে না।’
{i17:1} খ্রীষ্টানুসারীর জীবনাদর্শ ( মথি 18:6-7 , 21-22 ; মার্ক 9:42 )
{17:1} যীশু তাঁর শিষ্যদের বললেন, পাপের প্রলোভন নিশ্চিতভাবে আসবে কিন্তু যার দ্বারা এই প্রলোভন আসবে, ধিক্ তাকে।
{17:2} এই সাধারণ ব্যক্তিদের এক জনকেও পাপে প্রলুব্ধ করার চেয়ে তার গলায় যাঁতা বেঁধে সমুদ্রে ফেলে দেওয়া বরং তার পক্ষে ভাল।
{17:3} নিজেদের সম্বন্ধে সতর্ক থেকো, তোমার ভাই যদি পাপ করে, তাহলে তিরস্কার কর তাকে এবং যদি সে অনুতপ্ত হয় তাহলে তাকে ক্ষমা করো।
{17:4} যদি সে তোমার কাছে দিনের মধ্যে সাতবার অপরাধ করে এবং যদি বলে, ‘আমি অনুতপ্ত’ — অবশ্যই তাকে ক্ষমা করো।
{17:5} প্রেরিতেরা প্রভুকে বললেন, আমাদের বিশ্বাস আরও দৃঢ় করুন।
{17:6} প্রভু তাঁদের বললেন, তোমাদের যদি একটি সরষে দানার মতও বিশ্বাস থাকে, তাহলে এই তুঁত গাছটিকে তোমরা উপড়ে গিয়ে সমুদ্রে রোপিত হয়ে যেতে বললে, এ তোমাদের আদেশ পালন করবে।
{i17:7} দাসের কর্তব্য
{17:7} তোমাদের মধ্যে কারও ভৃত্য মাঠে চাষ করে বা ভেড়া চরিয়ে ঘরে ফিরলে কে এমন আছে যা তাকে বলে, ‘এখনই এসে খেতে বস?’
{17:8} বরং সে তাকে বলবে, ‘আমার জন্য খাবার তৈরী কর এবং খাওয়া-দাওয়া শেষ না হওয়া পর্যন্ত কোমরে তোয়ালে জড়িয়ে আমাকে পরিবেশন কর, তারপর তুমি খেয়ো।’
{17:9} তার ভৃত্য আদেশ পালন করলে সে কি তাকে ধন্যবাদ দেয়?
{17:10} ঠিক সেই রকম তোমাদেরও যা নির্দেশ দেওয়া হয়েছে, তা পালন করার পরও বলো, ‘আমরা অযোগ্য দাস, আমরা শুধু আমাদের কর্তব্য করেছি।’
{i17:11} দশজন কুষ্ঠরোগীকে আরোগ্যদান
{17:11} শমরীয়া এবং গালীল প্রদেশের মধ্যে দিয়ে যীশু জেরুশালেমের দিকে যাচ্ছিলেন।
{17:12} একটি গ্রামের মধ্যে ঢুকতেই দশজন কুষ্ঠরোগীর সঙ্গে তাঁর দেখা হল। এরা দূর থেকেই
{17:13} চীৎকার করে বলতে লাগল, যীশু, প্রভু, আমাদের প্রতি দয়া করুন।
{17:14} তাদের দেখে তিনি বললেন, যাও, পুরোহিতের কাছে নিজেদের দেখাও। যাওয়ার পথেই তারা শুচি হয়ে গেল।
{17:15} এদের মধ্যে একজন যখন দেখতে পেল যে সে সুস্থ হয়ে গেছে, তখন সে উচ্চকণ্ঠে ঈশ্বরের মহিমা প্রচার করতে করতে ফিরে এল
{17:16} এবং যীশুর পায়ে উবুড় হয়ে পড়ে ধন্যবাদ জানাল। সে ছিল একজন শমরীয়া দেশের লোক।
{17:17} যীশু তখন জিজ্ঞাসা করলেন, তোমাদের দশজনকে তো সুস্থ করা হয়এছিল, আর নয়জন কোথায়?
{17:18} এই বিদেশী ছাড়া ঈশ্বরের প্রশংসা করার জন্য আর কাউকে কি পাওয়া গেল না?
{17:19} তিনি তাকে বললেন, ওঠ, নিজের পথে চলে যাও। তোমার বিশ্বাসই তোমাকে সুস্থ করেছে।
{i17:20} ঐশরাজ্যের প্রতিষ্ঠা ( মথি 24:23-28 , 37-41 )
{17:20} ঈশ্বরের রাজ্য কখন প্রতিষ্ঠিত হবে, ফরিশীদের এই প্রশ্নের উত্তরে তিনি তাদেরর বললেন, প্রত্যক্ষ কোন চিহ্ন-সহযোগে ঈশ্বরের রাজ্যের আবির্ভাব ঘটবে না।
{17:21} অথবা লোকে বলবে না, ‘ঐ দেখ, ঈশব্রের রাজ্য এখানে কিম্বা ওখানে।’ ঈশ্বরের রাজ্য তোমাদের মধ্যেই রয়েছে।
{17:22} তারপর তিনি তাঁর শিষ্যদের বললেন, এমন এক সময় আসবে যখন তোমরা মানব পুত্রের রাজত্বকালের একটি দিন দেখতে চাইবে কিন্তু তোমরা তা দেখতে পাবে না।
{17:23} তখন লোকে তোমাদের বলবে, ‘এই যে এখানে ঐ যে ওখানে।’ তোমরা যেও না, অনুসরণ করো না ওদের।
{17:24} বিদ্যুৎ ঝলকে যেমন আকাশের এক প্রান্ত থেকে অপর প্রান্ত পর্যন্ত উদ্ভাসিত হয়ে ওঠে, ঠিক তেমনি মানবপুত্রও তাঁর সেই দিনে উদ্ভাসিত হবেন।
{17:25} কিন্তু প্রথমে তাঁকে দুঃখ যন্ত্রণা ভোগ করতে হবে এবং এ যুগের লোক তাঁকে প্রত্যাখ্যান করবে।
{17:26} নোহের সময়ে যা ঘটেছিল মানবপুত্রের সময়ও তাই-ই ঘটবে।
{17:27} নোহ যেদিন জাহাজে উঠলেন, সেদিন বন্যায় সব ধ্বংস হয়ে না যাওয়া পর্যন্ত তারা পানভোজন বিবাহ উৎসবে মেতে রইল।
{17:28} তেমনি লোটের সময়ও যা ঘটেছিল –লোকে পানভোজন কেনা-বেচা, চাষ-বাস এবং গৃহ-নির্মাণের কাজে ব্যাপৃত ছিল কিন্তু যেদিন লোট সদোম থেকে বেরিয়ে এলেন,
{17:29} সেদিন আকাশ থেকে অগ্নি ও গন্ধক বৃষ্টি হয়ে তাদের সবাইকে ধ্বংস করে দিল।
{17:30} মানপুত্র যেদিন স্বপ্রকাশ হবেন, সেদিন এই রকমই ঘটবে।
{17:31} সেদিন কেউ যদি ছাদের ওপরে থাকে এবং তার সমস্ত জিনিসপত্র ঘরের ভিতরে থাকে, তাহলে সে যেন সেগুলিকে নেবার জন্য নিচে নেমে না আসে। তেমনি যে ক্ষেতে থাকবে সে যেন বাড়ি ফিরে না আসে।
{17:32} লোটের স্ত্রীর কথা স্মরণ কর।
{17:33} যে নিজের প্রাণ বাঁচাতে চায়, সে তা হারাবে কিন্তু যে ব্যক্তি প্রাণ হারাবে, তার প্রাণ রক্ষা পাবে।
{17:34} আমি তোমাদের বলছি, সেই রাত্রে এক শয্যায় দুজন থাকলে, একজনকে নিয়ে যাওয়া হবে, অন্যজন পনে থাকবে।
{17:35} যেখানে দুজন স্ত্রীলোক একসঙ্গে যাঁতা পিষবে, তাদের একজনকে নিয়ে যাওয়া হবে, অন্যজন সেখানে পড়ে থাকবে। তাঁরা তাঁকে বললেন, কোথায় এসব ঘটবে প্রভু?
{17:36} 
{17:37} তিনি তাঁদের বললেন, যেখানে মৃতদেহ থাকবে সেখানেই শকুনের ঝাঁক এসে জুটবে।
{i18:1} বিধবা ও বিচারকের উপাখ্যান
{18:1} যীশু তখন তাঁদের শিক্ষা দেবার জন্য এই উপাখ্যানটি বললেন যেন তাঁরার নিরুৎসাহ না হয়ে সব সময় প্রার্থনা করে।
{18:2} তিনি বললেন, কোন নগরে একজন বিচারক ছিলেন, তিনি ঈশ্বরকেও ভয় করতেন না, মানুষকেও গ্রাহ্য করতেন না।
{18:3} সেই নগরেই একজন বিধবা স্ত্রীলোক ছিল। সে বার বার তাঁর কাছে এসে আবেদন জানাত, ‘আমার প্রতিবাদীর বিরুদ্ধে আমার অভিযোগের সুবিচার করুন।’
{18:4} কিছুদিন তিনি তাকে ফিরিয়ে দিলেন কিন্তু শেষে ভাবলেন, ‘যদিও ঈশ্বরকে আমি ভয় করি না, মানুষকেও গ্রাহ্য করি না।
{18:5} কিন্তু এই বিধবা আমাকে ভীষণ জ্বালাতন করছে। কাজেই আমাকে তার সুবিচারের ব্যবস্থা করতে হবে, নইলে বার বার সে এসে আমাকে বিরক্ত করবে।’
{18:6} প্রভু বললেন, ঐ বিচারক কি বলেন শোন।
{18:7} তাহলে যারা ঈশ্বরের মনোনীত লোক, যারা দিনরাত তাঁর কাচে কাতর আবেদন জানাচ্ছে, তাদের বিষয়ে কি তিনি সুবিচার করবেন না? তিনি কি এই ব্যাপারে দেরী করবেন?
{18:8} তোমাদের আমি বলছি, অতি শীঘ্রই তিনি তাদের সুবিচারের ব্যবস্থা করবেন। কিন্তু মানবপুত্র যখন আসবেন, তখন কি তিনি পৃথিবীতে এই বিশ্বাসে খুঁজে পাবেন?
{i18:9} ফরিশী ও কর-আদায়কারীর উপাখ্যান
{18:9} যারা নিজেদের ধার্মিক বলে বিশ্বাস করত এবং অন্যদের তুচ্ছ জ্ঞান করত, তাদের উদ্দেশ্যে যীশু আর একটি উপাখ্যান বললেন,
{18:10} দুজন লোক মন্দিরে গেল প্রার্থনা করতে। একজন ফরিশী ও অন্যজন কর-আদায়কারী।
{18:11} সেই ফরিশী দাঁড়িয়ে এইভাবে প্রার্থনা করতে লাগল, ‘হে ঈশ্বর, তোমায় আমি কৃতজ্ঞতা জানাই যে, আমি অত্যাচারী, অসাধু লোকদের মত ব্যভিচারী কিম্বা ঐ কর-আদায়কারীর মত নই।
{18:12} আমি সপ্তাহে দুবার উপবাস করি, আমার সমস্ত আয়ের দশমাংশ আমি দান করি।’
{18:13} কিন্তু সেই কর-আদায়কারী আকাশের দিকে তাকাতে পর্যন্ত পারল না। দূরে দাঁড়িয়ে বুক চাপড়ে বলতে লাগল, ‘হে ঈশ্বর, এই পাপীকে দয়া কর।’
{18:14} তোমাদের আমি বলছি, ঐ ফরিশীর চেয়ে বরং এই ব্যক্তিই ধার্মিক প্রতিপন্ন হয়ে নিজের ঘরে ফিরে গেল। যে নিজের গৌরব করে, তাকে নত করা হবে কিন্তু যে নিজেকে নত করে, সে গৌরবান্বিত হবে।
{i18:15} শিশুদের প্রতি যীশুর অনুপম দেহ ( মথি 19:13-15 ; মার্ক 10:13-16 )
{18:15} জনতা শিশুদেরও তাঁর কাছে নিয়ে আসতে লাগল, যেন তিনি তাদের স্পর্শ করেন। শিষ্যেরা এই দেখে তাদের তিরস্কার করতে লাগলেন।
{18:16} কিন্তু যীশু তাদের ডেকে বললেন, শিশুদের আমার কাছে আসতে দাও, বারণ করো না ওদের। ঈশ্বরের রাজ্য এদের মত লোকদের জন্যই।
{18:17} তোমাদের আমি সত্যিই বলছি, শিশুর মত হয়ে যে ঈশ্বরের রাজ্য গ্রহণ না করে, সে সেখানে কখনও প্রবেশ করতে পারবে না।
{i18:18} ধনবান ও ঈশ্বরের রাজ্য ( মথি 19:16-30 ; মার্ক 10:17-31 )
{18:18} একজন ইহুদী সমাজপতি তাঁকে জিজ্ঞাসা করলেন, সদ্গুরু, কি করলে আমি শাশ্বত জীবনের অধিকারী হব?
{18:19} যীশু তাঁকে বললেন, তুমি আমাকে সৎ বলছ কেন? একমাত্র ঈশ্বর ছাড়া সৎ আর কেউ নেই।
{18:20} ঈশ্বরের আজ্ঞাগুলি তুমি জানঃ ব্যভিচার করো না, নরহত্যা করো না, চুরি করো না, মিথ্যা সাক্ষ্য দিও না, পিতামাতাকে সম্মান কর।’
{18:21} তিনি বললেন, এ সব আজ্ঞা তো আমি ছোটবেলা থেকেই পালন করে আসছি।
{18:22} এ কথা শুনে যীশু তাঁকে বললেন, এখনও তোমার একটি জিনিসের অভাব রয়েছে। তোমার যা কিছু আছে, সমস্ত বিক্রী করে গরীবদের বিলিয়ে দাও, তাহলে স্বর্গে তোমার ধন সঞ্চিত হবে। তারপর এস, আমার অনুসরণ কর।
{18:23} এ কথা শুনে সে খুব দুঃখিত হল, কারণ সে ছিল বিরাট ধনী ব্যক্তি।
{18:24} যীশুর তার দিকে চেয়ে বললেন, ধনীদের পক্ষে ঈশ্বরের রাজ্যে প্রবেশ করা কত কঠিন!
{18:25} একজন ধনী ব্যক্তির ঈশ্বরের রাজ্যে প্রবেশ করার চেয়ে বরং সূচের ছিদ্র পথে একটি উটের পেরিয়ে যাওয়া সহজ।
{18:26} যারা এ কথা শুনল তারা জিজ্ঞাসা করল, তাহলে পরিত্রাণ কে পাবে?
{18:27} তিনি বললেন, মানুষের পক্ষে যা অসম্ভব, ঈশ্বরের পক্ষে তা সম্ভব।
{18:28} পিতর তাঁকে বললেন, দেখুন, আমরা আমাদের ঘর-বাড়ি ছেড়ে আপনার অনুসরণ করছি।
{18:29} যীশু তাঁদের বললেন, আমি তোমাদের সত্যিই বলছি, ঈশ্বরের রাজ্যের জন্য যারা ঘর-বাড়ি, স্ত্রী-পুত্র, মা-বাবা, ভাইকে ত্যাগ করেছে,
{18:30} তারা সকলেই ইহজীবনে তার বহুগুণ এবং আগামী যুগে অনন্ত জীবন লাভ করবে।
{i18:31} নিজের মৃত্যুর বিষয়ে যীশুর তৃতীয়বার ভবিষ্যদ্বাণী ( মথি 20:17-19 ; মার্ক 10:32-34 )
{18:31} যীশু তাঁর বারোজন শিষ্যকে একান্তে নিয়ে গিয়ে তাঁদের বললেন, দেখ, এখন আমরা জেরুশালেমে যাচ্ছি, মানবপুত্রের সম্বন্ধে নবীরা যা কিছু লিখে গেছেন, সেই সমস্তই এবার পূর্ণ হবে।
{18:32} অ-ইহুদীদের হাতে তাঁকে সমর্পণ করা হবে। তারা তাঁকে বিদ্রূপ করবে, গায়ে থুতু দেবে,
{18:33} কশাঘাত করবে, তারপর তাঁকে হত্যা করবে। তৃতীয় দিনে তিনি পুনরুজ্জীবিত হবেন।
{18:34} তাঁরা কিন্তু এসব কথার অর্থ বুঝতে পারলেন না। তাঁর এই কথা তাঁদের কাছে রহস্যাবৃত হয়ে রইল, যে কথা বলা হল কেউ তা হৃদয়ঙ্গম করতে পারলেন না।
{i18:35} এক অন্ধ ভিখারীকে দৃষ্টিদান ( মথি 20:29-34 ; মার্ক 10:46-52 )
{18:35} তিনি যখন যেরিকো নগরের কাছাকাছি এসেছেন, এক অন্ধ ভিখারী তখন পথের ধারে বসে ভিক্ষা করছিল।
{18:36} জনতার চলার শব্দ শুনে সে কি ব্যাপার জানতে চাইল।
{18:37} লোকে তাকে বলল, নাসরতের যীশু আসছেন।
{18:38} তখন সে চীৎকার করে বলে উঠল, হে যীশু, দাউদ-সন্তান, আমার প্রতি দয়া করুন।
{18:39} সামনে যারা ছিল, তারা তাকে ধমক দিয়ে চুপ করতে বলল, কিন্তু সে আরও জোরে চেঁচিয়ে বলতে লাগল, হে দাউদ-সন্তচান, আমার প্রতি দয়া করুন।
{18:40} যীশু সেখানে থেমে দাঁড়ালেন, আদেশ দিলেন তাকে তাঁর কাছে আনতে। সে কাছে এলে তিনি তাকে জিজ্ঞাসা করলেন,
{18:41} তুমি কি চাও? তোমার জনে আমি কি করব? সে বলল, প্রভু আমি যেন দেখতে পাই।
{18:42} যীশু তাকে বললেন, দৃষ্টিলাভ কর, তোমার বিশ্বাস তোমাকে সুস্থ করল।
{18:43} সঙ্গে সঙ্গে সে দৃষ্টিলাভ করল এবং ঈশ্বরের মহিমা কীর্তন করতে করতে তাঁর পিছন পিছন চলল। এই দেখে সমস্ত লোক ঈশ্বরের স্তুতি করতে লাগল।
{i19:1} যীশু ও সক্কেয়
{19:1} যীশু যেরিকো নগরের মধ্যে দিয়ে যাচ্ছিলেন।
{19:2} ঐ নগরে সক্কেয় নামে একজন ধনী ব্যক্তি ছিল, সে ছিল প্রধান কর-আদায়কারী।
{19:3} সে দেখবার চেষ্টা করছিল, কে এই যীশু। কিন্তু সে ছিল অত্যন্ত খর্বকায় তাই ভীড়ের জন্য সে তাঁকে দেখতে পেল না।
{19:4} তখন সে দৌড়ে গিয়ে যে পথ দিযে যীশু যাবেন সেই পথের পাশে একটি জুমুর গাছে উঠে বসল।
{19:5} যীশু সেখানে এসে উপরের দিকে চেযে তাকে বললেন, সক্কেয়, শিগ্গির নেমে এস। আজ যে আমাকে তোমার বাড়িতেই থাকতে হবে।
{19:6} সক্কেয় তাড়াতাড়ি নিচে নেমে এসে সানন্দে তাঁকে স্বাগত জানাল।
{19:7} এই ব্যাপার দেখে সকলে অসন্তুষ্ট হয়ে কানাঘুষো করতে লাগল, ইনি কেন পাপীর গৃহে অতিথি হলেন?
{19:8} সক্কেয় উঠে দাঁড়িয়ে প্রভুকে বললেন, প্রভু দেখুন, আমি আমার উপার্জনের অর্ধেক গরীবদের বিলিয়ে দিই এবং যদি অন্যায় করে কারও কিছু নিয়ে থাকি, তবে তার চারগুণ পিরিয়ে দিই।
{19:9} যীশু তাকে বললেন, এই পরিবারটি আজ পরিত্রাণ লাভ করল, এই ব্যক্তিই অব্রাহামের প্রকৃত সন্তান।
{19:10} যারা হারিয়ে গেছে, মানবপুত্র তাদের সন্ধান ও উদ্ধার কররার জন্য এসেছেন।
{i19:11} দশটি স্বর্ণ মুদ্রার উপাখ্যান ( মথি 25:14-30 )
{19:11} জনতা তাঁর এই সমস্ত কথা শুনছিল। তিনি তাদের কাছে আর একটি উপাখ্যান বলতে আরম্ভ করলেন। তিনি জেরুশালেমের কাছাকাছি এসে পড়েছিলেন তাই জনতা মনে করেছিল, অবিলম্বেই ঈশ্বরের রাজ্যের আবির্ভাব ঘটবে।
{19:12} সেইজন্য যীশু বললেন, একজন অভিজাত ব্যক্তি রাজকীয় সনদ আনার জন্য দূরবর্তী কোন এক দেশে যাওয়ার উদ্যোগ করলেন।
{19:13} যাবার সময় তাঁর দশজন ভৃত্যকে ডেকে, দশটি স্বর্ণ মুদ্রা দিয়ে বললেন, ‘যতদিন না আমি ফিরে আসি, এই অর্থ দিয়ে ব্যবসা কর।’
{19:14} তাঁর নগরের অধিবাসীরা কিন্তু তাঁকে বিদ্বেষ করত। তাই তারা তাঁর পিছন পিছন লোক, মারফৎ রাজার কাছে বলে পাঠাল, ‘এই লোকটি আমাদের উপর কর্তৃত্ব করুক, এ আমরা চাই না।’
{19:15} রাজার কাছ থেকে সনদ নিয়ে ফিরে আসার পর তিনি যে সব ভৃত্যদের অর্থ দিয়ে গিয়েছিলেন, তাদের ডেকে পাঠালেন। জানতে চাইলেন ব্যবসাতে তারা কে কতটা লাভ করেছে।
{19:16} প্রথমজন এসে বলল, ‘আজ্ঞে, আপনার অর্থ দিয়ে আরও দশ মুদ্রা লাভ হয়েছে।’
{19:17} তিনি তাকে বললেন, ‘বেশ করেছ, তুমি ভাল কর্মচারী। নিতান্ত সামান্য বিষয়ে তুমি বিশ্বস্ত হয়েছ, এইজন্য দশটি তালুকের ভার তোমায় দিলাম।’
{19:18} দ্বিতীয়জন এসে বলল, ‘আজ্ঞে, আপনার অর্থ দিয়ে আরও পাঁচটি মুদ্রা লাভ করেছি।’
{19:19} তাকেও তিনি বললেন, ‘তোমাকেও পাঁচটি তালুকের ভার দিলাম।’
{19:20} তারপর আর একজন এসে বলল, ‘আজ্ঞে, এই নিন আপনার স্বর্ণ মুদ্রা। এটা আমি রুমালে বেঁধে তুলে রেখে দিয়েছিলাম।
{19:21} কারণ আপনি খুব কড়া লোক, তাই আপনাকে ভয় করি। যা আপনি রাখেননি, তাই নিয়ে থাকেন এবং যেখানে আপনি বোনেননি, তাই নিয়ে থাকেন এবং যেখানে আপনি বোনেননি, সেখানেও আপনি কাটেন।’
{19:22} তিনি তাকে বললেন, ‘ওরে দুষ্ট কর্মচারী। তোর কথাতেই আমি তোকে দোষী করব। আমি কড়া লোক! যা রাখি না তাই তুলে নিই আর যা বুনি না, তাই কাটি — এ কথা তুই জানতিস?
{19:23} তাহলে সেই মুদ্রা মহাজনের কাছে রেখে দিলি না কেন, তাহলে আমি এসে আমার অর্থ সুদ সমেত ফেরত পেতাম?’
{19:24} পাশে যারা দাঁড়িয়েছিল, তাদের তিনি বললেন, ‘এর কাছ থেকে মুদ্রাটি কেড়ে নিয়ে যার কাছে দশটি মুদ্রা আচে তাকে দাও।’
{19:25} তারা বলল, ‘আজ্ঞে, ওর তো দশটি মুদ্রা আছে।’
{19:26} তিনি বললেন, ‘আমার হুকুম, যার আছে, তাকে আরও বেশি দেওয়া হবে, কিন্তু যার নেই, তার যেটুকু আছে, তাও কেড়ে নেওয়া হবে।
{19:27} আর আমার ঐ শত্রুরা, যারা চায়নি যে, আমি তাদের উপর রাজত্ব করি, তাদের ধরে আন এবং আমার সামনে বধ কর।’
{i19:28} বিজয়ীরূপে যীশুর জেরুশালেমে প্রবেশ ( মথি 21:1-11 ; মার্ক 11:1-11 ; যোহন 12:12-19 )
{19:28} উপাখ্যানটি শেষ করের যীশু জেরুশালেমের দিকে এগিয়ে চললেন।
{19:29} অলিভ পর্বতে বেথফাগে ও বেথানির কাছাকাছি এসে তিনি তাঁর দুজন শিষ্যকে পাঠালেন।
{19:30} বললেন, সামনের ঐ গ্রামটিতে যাও, সেখানে ঢুকেই দেখতে পাবে, একটি গর্দভ শাবক বাঁধা রয়েছে যার ওপর কেউ কোন দিন বসেনি। ওটি খুলে নিয়ে এস।
{19:31} কেউ যদি জিজ্ঞেস করে, ‘এর বাঁধন কুলছ কেন?’ তাহলে বলবে, ‘প্রভুর কাজের জন্য একে দরকার।’
{19:32} তাঁরা তখন সেখানে গিয়ে যীশুর কথা মত সব কিছু দেখতে পেলেন।
{19:33} তাঁরা শাবকটির বাঁধন খুলতে গেলে, তার মালিকেরা তাঁদের বলল, ‘এটাকে খুলছ কেন?’
{19:34} তাঁরা বললেন, ‘প্রভুর কাজের জন্য একে দরকার।’
{19:35} তারপর তাঁরা গর্দভ শাবকটিকে যীশুর কাছে এনে নিজেদের কাপড় তার পিঠের ওপর পেতে যীশুকে বসালেন।
{19:36} গাধায় চড়ে এগিয়ে চললেন যীশু, আর লোকে পথের ওপর নিজেদের জামা বিছিয়ে দিতে লাগল।
{19:37} অলিভ পাহাড়ের উৎরাইয়ের রকাছে তিনি এসে পৌঁছাতেই তাঁর সমস্ত শিষ্যদল, যাঁরা তাঁর মহাপরাক্রমের কাজ দেখেছিলেন — তাঁরার মহানন্দে উচ্চকণ্ঠে ঈশ্বরের জয়গান করে
{19:38} বলতে লাগলেন, ধন্য রাজন, প্রভুর প্রতিনিধিরূপে যিনি আসছেন — স্বর্গলোকে শান্তি ও পরাৎপরের মহিমা হোক।
{19:39} ভীড়ের মধ্যে থেকে কয়েকজন ফরিশী তাঁকে বললেন, গুরুদেব, আপনার শিষ্যদের ধমক দিন।
{19:40} যীশু উত্তর দিলেন, তোমাদের আমি বলছি, এরা যদি নীরব হয়ে যায় তবে এই পাথরগুলিও চীৎকার করে উঠবে।
{i19:41} জেরুশালেমের জন্য যীশুর শোক
{19:41} নগরের কাছে এলে নগরটিকে দেখতে পেয়ে যীশু তার জন্য তিনি কাঁদলেন।
{19:42} বললেন, তোমার শান্তির জন্য কি দরকার, তা যদি অন্ত আজ জানতে পারতে। কিন্তু আজ তা তোমার দৃষ্টির আড়ালে।
{19:43} কারণ এমন দিন আসবে, যেদিন তোমার শত্রুরা তোমার চারিদিকে প্রাচীর তুলবে, ঘিরে ধরবে তোমাকে সব দিক দিয়ে।
{19:44} তোমাকে ও তোমার দেওয়ালের বেষ্টনীর মধ্যে তোমার যত সন্তান আছে, সবাইকে তারা ধ্বংস করে ফেলবে। তোমার একটি পাথরের উপর আর একটি পাথর তারা রাখবে না। কারণ ঈশ্বরের অনুগ্রহ যখন তোমার কাছে এসেছিল, তখন তুমি তা গ্রাহ্য করনি।
{i19:45} যীশুর মন্দিরে প্রবেশ ( মথি 21:22-27 ; মার্ক 11:15-19 ; যোহন 2:13-22 )
{19:45} যীশু মন্দিরে প্রবেশ করে সেখানে যারা ব্যবসা করছিল তাদের তাড়াতে আরম্ভ করলেন। তাদের তিনি বললেন,
{19:46} শাস্ত্রে লেখা আছে, ‘আমার ভবন হবে প্রার্থনাভবন, কিন্তু তোমরা একে করে তুলেছ দস্যুর আস্তানা।’
{19:47} এরপর থেকে তিনি মন্দিরে প্রতিদিন জনতাকে শিক্ষা দিতে লাগলেন। পুরোহিতদের নেতৃবৃন্দ, শাস্ত্রবিদ্ ও সমাজের কর্তাব্যক্তিরা তাঁকে ধ্বংস করার সুযোগ খুঁজতে লাগল।
{19:48} কিন্তু কি করে এ কাজ তারা সম্পন্ন করবে, তা ভেবে পেল না, কারণ জনসাধারণ মুগ্ধ হয়ে তাঁর কথা শুনত।
{i20:1} যীশুর কর্তৃত্ব সম্বন্ধে প্রশ্ন ( মথি 21:23-27 ; মার্ক 11:27-33 )
{20:1} একদিন যীশু মন্দিরে শিক্ষা দিচ্ছেন আর সুসমাচার প্রচার করছেন, সেই সময় পুরোহিতদের নেতৃবৃন্দ ও শাস্ত্রবিদরা ইহুদী প্রবীণদের সঙ্গে তাঁর কাছে এসে
{20:2} বললেন, কোন ক্ষমতায় তুমি এই সমস্ত কাজ করছ অথবা কে তোমাকে এসব কাজ করার অধিকার দিয়েছে — আমাদের বল।
{20:3} তিনি উত্তর দিলেন, আমিও তোমাদের একটা প্রশ্ন করব — বল,
{20:4} বাপ্তিষ্ম দেবার অধিকার যোহন কোথা থেকে পেয়েছেন — ঈশ্বরের কাছ থেকে না মানুষের কাছ থেকে?
{20:5} তাঁরা পরস্পরর আলোচনা করতে লাগলেন, যদি আমরা বলি, ঈশ্বরের কাছ থেকে — তাহলে ও বলবে, তবে কেন তোমরা তাঁক এবিশ্বাস করনি?
{20:6} আর যদি বলি — মানুষের কাছ থেকে — তাহলে সমস্ত লোক আমাদের পাথর মারবে, কারণ তাদের দৃঢ় বিশ্বাস যে যোহন একজন নবী।
{20:7} তাই তাঁরা বললেন যে, তাঁরা জানেন না যোহন কোথা থেকে এই অধিকার পেয়েছিলেন।
{20:8} যীশু তখন তাঁদের বললেন, তাহলে আমিও তোমাদের বলব না, কোন ক্ষমতার বলে আমি এসব করছি।
{i20:9} দ্রাক্ষাকুঞ্জের বিদ্রোহী চাষীদের উপাখ্যান ( মথি 21:33-46 ; মার্ক 12:1-12 )
{20:9} তারপর যীশু লোকদের কাছে একটি উপাখ্যান বলতে আরম্ভ করলেন, এক ব্যক্তি একটি দ্রাক্ষাকুঞ্জ তৈরী করে চাষীদের মধ্যে বিলি করে দিলেন। তারপর দীর্ঘদিনের জন্য বিদেশে চলে গেলেন।
{20:10} ফসলের সময় হলে তিনি চাষীদের কাছে তার ভৃত্যকে পাঠালেন যেন তারা ফসলের অংশ তাকে দেয়। কিন্তু চাষীরা তাকে মারধোর করে খালি হতে তাড়িয়ে দিল।
{20:11} তিনি তখন আর একজন ভৃত্য পাঠালেন। তাকেও তারা মেরে, অপমান করে খালি হাতে ফেরৎ পাঠাল।
{20:12} তিনি তৃতীয়বার আর একজনকে পাঠালেন। একেও তারা মেরে জখম করে বাইরে ফেলে দিল।
{20:13} তখন দ্রাক্ষাকুঞ্জের মালিক বললেন, ‘এবার আমি কি করি? আমি আমার প্রিয় পুত্রকে পাঠাব, তাকে হয়তো তারা মানবে।’
{20:14} কিন্তু তাঁকে দেখে তারা নিজেদের মধ্যে বলল, ‘এই হচ্ছে উত্তরাধিকারী। এস আমরা একে মেরে ফেলি, তাহলে মালিকানা আমাদের হবে।’
{20:15} তারা তখন তাঁকে দ্রাক্ষাকুঞ্জ থেকে তাড়িয়ে বাইরে নিয়ে গিয়ে হত্যা করল। দ্রাক্ষাকুঞ্জের মালিক এরপর এদের সম্পর্কে কি করবেন?
{20:16} তিনি এসে এই চাষীদের ধ্বংস করবেন এবং দ্রাক্ষাকুঞ্জটি অন্য চাষীদের কাছে বিলি করে দেবেন। তারা উপাখ্যানটি সুনে বলল, ঈশ্বর করুন, এমন যেন না হয়।
{20:17} কিন্তু তিনি তাদের দিকে তাকিয়ে বললেন, তবে শাস্ত্রের এই কথার অর্থ কিঃ গৃহ নির্মাতারা যে প্রস্তরটি অবহেলা করেছিল সেটিই কোণের ভিত্তি প্রস্তর হয়ে দাঁড়াল?
{20:18} যে এই প্রস্তরের উপরে পড়বে, সে চূর্ণ-বিচূর্ণ হবে আর এই প্রস্তরটি যার উপরে পড়বে সে হবে নিষ্পেষিত।
{i20:19} করদান প্রসঙ্গ ( মথি 22:15-22 ; মার্ক 12:13-17 )
{20:19} শাস্ত্রবিদ ও পুরোহিতদের নেতৃবৃন্দ বুঝতে পেরেছিলেন যে, এই উপাখ্যানটি তাঁদের উদ্দেশ্য করেই বলা হয়েছে, তাঁরা তখনই যীশুকে গ্রেপ্তার করতে চেয়েছিলেন কিন্তু লোকের ভয়ে পারলেন না।
{20:20} তাই তাঁরা সতর্ক দৃষ্টি রাখলেন এবং চর পাঠালেন, যেন এরা অন্তরঙ্গতার ভাণ করে তাঁর কথার খুঁত ধরতে পারে। তাহলে তাঁরা তাঁকে রাজ্যপালের কাছে অভিযুক্ত করতে পারবেন।
{20:21} চরেরা যীশুকে জিজ্ঞাসা করল, গুরুদেব, আমরা জানি, আপনি যা বলেন ও শিক্ষা দেন, সমস্তই সত্য ও যথার্থ। কারও পক্ষপাতিত্ব না করে আপনি প্রকৃত ঈশ্বরের পথ সম্বন্ধে শিক্ষা দেন।
{20:22} আচ্ছা, সীজারকে কর দেওয়া আমাদের উচিত কি না?
{20:23} যীশু তাদের চালাকি বুঝতে পেরে বললেন,
{20:24} আমাকে একটা মুদ্রা দেখাও। এতে কার মূর্তি ও নাম খোদাই করা আছে? তারা বলল, মূর্তি ও নাম খোদাই করা আছে? তারা বলল, সীজারের।
{20:25} তিনি তাদের বললেন, যা সীজারের প্রাপ্য, তা সীজারকে দাও।
{20:26} সমস্ত লোকের সামনে তারা তাঁর কথার কোন দোষ ধরতে পারল না বরং তাঁর উত্তরে তারা অবাক হয়ে চুপ করে গেল।
{i20:27} পুনরুত্থান প্রসঙ্গ ( মথি 22:23-33 ; মার্ক 12:18-27 )
{20:27} পুনরুত্থান বলে কিছু নেই — এ কথা যারা বলে, সেই সদ্দুকী সম্প্রদায়ের জনকয়েক লোক যীশুর কাছে এল।
{20:28} যীশুকে তারা জিজ্ঞাসা করল, গুরুদেব, মোশি লিখে গেছেন যে, যদি কোন ব্যক্তির ভাই নিঃসন্তান অবস্থায় স্ত্রীকে রেখে মারা যায়, তাহলে সেই ব্যক্তি ঐ স্ত্রীকে গ্রহণ করে নিজের ভাইয়ের বংশ রক্ষা করবে।
{20:29} মনে করুন, সাতটি ভাই ছিল। প্রথম জন বিবাহ করল কিন্তু নিঃসন্তান অবস্থায় মারা গেল।
{20:30} তারপর দ্বিতীয় জন ও
{20:31} তৃতীয়জন সেই স্ত্রীকে গ্রহণ করল এবং এইভাবে সাতজনই কোন সন্তান না রেখে মারা গেল।
{20:32} এরপর সেই স্ত্রীলোকটিও মারা গেল।
{20:33} তাহলে পুনরুত্থানের পর এই স্ত্রীলোকটি কার স্ত্রী হবে? কারণ সে তো সাতজনেরই স্ত্রী ছিল?
{20:34} যীশু তাদের বললেন, ইহজগতে লোকে বিবাহ করে এবং তাদের বিবাহ দেওয়া হয়।
{20:35} কিন্তচু যারা পরলোকে উত্তরণের ও মৃতদের মধ্যে থেকে পুনরুত্থিত হবার যোগ্য বলে গণ্য হয়েছে, তারা বিবাহ করে না, কিম্বা তাদের বিবাহ দেওয়অ হয় না।
{20:36} এরা আর মৃত্যুর অধন থাকে না, কারণ এরা স্বর্গদূতদের সমান এবং পুনরুত্থিত হয়েছে বলে এরা ঈশ্বরের সন্তান।
{20:37} কিন্তু মৃতেরা যে পুনরুত্থিত হবে, সে কথা শাস্ত্রের যে অংশে জ্বলন্ত ঝোপের বর্ণনা আছে সেখানে মোশিও বলেছেন। সেখানে তিনি প্রভুকে অব্রাহামের ঈশ্বর, ইসহাকের ঈশ্বর এবং যাকোবের ঈশ্বর বলে সম্বোধন করেছেন।
{20:38} তিনি মৃতদের ঈশ্বর নন, জীবিতদের ঈশ্বর। কারণ তাঁর কাচে সকলেই জীবিত।
{20:39} কয়েকজন শাস্ত্রবিদ বললেন, গুরুদেব, আপনি ভালই বলেছেন।
{20:40} এরপর যীশুকে আর কোন কথা জিজ্ঞাসা করার সাহস তাদের হল না।
{i20:41} মশীহ প্রসঙ্গ ( মথি 22:41-46 ; মার্ক 12:35-37 )
{20:41} তিনি তাদের বললেন, লোকে কি করে বলে যে, খ্রীষ্ট দাউদের সন্তান?
{20:42} কারণ দাউদ নিজেই তাঁর গীতে বলেছেনঃ পরমেশ্বর বলেন, তুমি আমার রাজা, তুমি আমার দক্ষিণে বস,
{20:43} যতক্ষণ না তোমার শত্রুদের আমি করি তোমার পাদপীঠ।
{20:44} কাজেই দাউদ যখন তাঁকে প্রভু বলে সম্বোধন করছেন, তখন কি করে তিনি তাঁর সন্তান হতে পারেন?
{i20:45} শাস্ত্রজ্ঞদের সম্বন্ধে যীশুর সাবধানবাণী ( মথি 23:1-36 ; মার্ক 12:38-40 )
{20:45} সমস্ত লোক যাতে শুনতে পায়, এইভাবে তিনি তাঁর শিষ্যদের বললেন,
{20:46} শাস্ত্রবিদদের সম্বন্ধে সতর্ক থেকো, এরা লম্বা আলখাল্লা পরতে পছন্দ করে, হাটে-বাজারে অভিবাদন পেতে, সমাজভবনে এবং ভোজসভায় সবচেয়ে ভাল এবং সম্মানিতের আসন লাভ করতে ভালবাসে।
{20:47} এরা বিধবাদের ঘরবাড়ি গ্রাস করে এবং ধর্মের ভাণ করে লম্বা প্রার্থনা করে। এরা বিচারে আরও কঠিন শাস্তি পাবে।
{i21:1} শ্রেষ্ঠ দান ( মার্ক 12:41-44 )
{21:1} যীশু চেয়ে দেখলেন, ধনী লোকেরা মন্দিরের ভাণ্ডারে নিজেদের দান রাখছে।
{21:2} একটি গরীব বিধবাকে তিনি দুটি তামার মুদ্রা রাখতে দেখলেন।
{21:3} তিনি তাঁর শিষ্যদের বললেন, সত্যিই আমি তোমাদের বলছি এই গরীব বিধবাটি সকলের চেয়ে বেশী দান করল।
{21:4} কারণ ওরা সকলে নিজেদের প্রচুর সম্পদ থেকে কিছু অংশ দান করেছে কিন্তু এই নারী অভাব সত্ত্বেও তার যা কিছু সম্বল ছিল তার সবটাই দান করল।
{i21:5} মন্দিরের বিনাশ, ক্লেশ ও নিপীড়নের পূর্বাভাস ( মথি 24:1-2 ; মার্ক 13:1-2 )
{21:5} কয়েকজন লোক মন্দির সম্বন্ধে আলোচনা করে বলছিল যে, কত সুন্দর সুন্দর পাথর ও নিবেদিত উপচারে কি সুন্দর করে এই মন্দির সাজানো হয়েছে। যীশু বললেন,
{21:6} এই যে সমস্ত জিনিস তোমরা আজ দেখছ, এমন দিন আসবে যখন এখানে একটি পাথরের উপর আর একটি পাথরও থাকবে না, সবই ভেঙ্গে ফেলা হবে।
{21:7} তারা জিজ্ঞাসা করল, গুরুদেব, কখন এসব ঘটবে, আর এসব যখন ঘটবে তার পূর্ব লক্ষণ কি?
{21:8} তিনি বললেন, সতর্ক থেকো যেন তোমাদের কেউ বিপথে নিয়ে যেতে না পারে। কারণ অনেকে আমার নাম করে আসবে, বলবে ‘আমিই তিনি'! বলবে, ‘নির্দিষ্ট সময় আসন্ন’। কিন্তু তোমরা ওদের অনুসরণ করো না।
{21:9} যখন তোমরা যুদ্ধ ও বিপ্লবের কথা শুনবে, ভয় পেয়ো না। কারণ প্রথমে এ সমস্ত অবশ্যই ঘটবে কিন্তু তখনই চরম মুহূর্ত নয়।
{21:10} তিনি তাদের বলতে লাগলেন, জাতির বিরুদ্ধে জাতি, রাজ্যের বিরুদ্ধে রাজ্য অভিযান করবে।
{21:11} প্রচণ্ড ভূমিকম্প হবে, নানা স্থানে দুর্ভিক্ষ ও মহামারী দেখা দেবে। আকাশে ভয়ঙ্কর দৃশ্য ও আনেক মহৎ নিদর্শন দেখা যাবে।
{21:12} কিন্তু এই সমস্ত ঘটবার আগেই লোকে তোমাদের গ্রেপ্তার করবে, তোমাদের নির্যাতন করবে, সমাজভবনে নিয়ে যাবে এবং কারাগারে নিক্ষেপ করবে। আমার অনুগামী হওয়ার জন্য তোমাদের রাজা ও শাসনকর্তাদের সামনে উপস্থিত করা হবে।
{21:13} তখনই হবে তোমাদের সাক্ষ্যদানের সুযোগ।
{21:14} সুতরাং মন স্থির করে নাও। আত্মসমর্থনের জন্য কি বলবে এ নিয়ে আগে থেকেই তোমরা দুর্ভাবনা করবে না।
{21:15} আমি তোমাদের মুখে কথা জোগাব ও জ্ঞানদান করব, যা তোমাদের বিপক্ষ দল প্রতিরোধ বা খণ্ডন করতে পারবে না।
{21:16} এমন কি তোমাদের মা-বাবা, ভাই, আত্মীয় বন্ধুজন, তোমাদের শত্রুর হাতে তুলে দেবে, আবার তোমাদের কাউকে কাউকে মেরেও ফেলবে।
{21:17} আমার জন্য সকলে তোমাদের ঘৃণা করবে।
{21:18} কিন্তু তোমাদের মাথার একটি চুলও ক্ষতিগ্রস্ত হবে না।
{21:19} এই সব কিছু সহ্য করার মধ্য দিয়েই তোমরা জীবন লাভ করবে।
{i21:20} জেরুশালেমেরর বিনাশ ( মথি 24:15-21 ; মার্ক 13:14-19 )
{21:20} যখন তোমরা দেখবে সৈন্যদল জেরুশালেম নগরী অবরোধ করেছে, তখনই জেনো এর নিঃশেষে ধ্বংসের দিন এগিয়ে এসেছে।
{21:21} তখন যারা যিহুদীয়ায় থাকবে, তারা যেন পাহাড় অঞ্চলে পালিয়ে যায়। যারা নগরের ভিতরে থাকবে, তারা যেন বাইরে চলে যায়। যারা নগরের বাইরে থাকবে তারা যেন আর ভিতরে না আসে।
{21:22} কারণ সেদিন প্রতিশোধ গ্রহণের দিন, শাস্ত্রের সমস্ত বাক্য পূর্ণ হবার দিন।
{21:23} আহা! এই সময় গর্ভবতী ও স্তন্যদাত্রী মায়েদের পক্ষে কি দুর্দিন! কারণ পৃথিবীতে তখন ভয়ঙ্কর দুর্দিন ঘনিয়ে আসবে, ঈশ্বরের প্রচণ্ড ক্রোধ নেমে আসবে এই জাতির উপর।
{21:24} শাণিত তরবারির আঘাতে মৃত্যু হবে তাদের, সমস্ত জাতির মধ্য থেকে তাদের বন্দী করে আনা হবে। অ-ইহুদী জাতিগুলির নির্ধারিত কাল শেষ না হওয়া পর্যন্ত জেরুশালেম তাদের দ্বারা পদদলিত হবে।
{i21:25} মানবপুত্রের আগমন ( মথি 24:29-31 ; মার্ক 13:24-27 )
{21:25} সূর্য-চন্দ্র ও নক্ষত্ররাজির মধ্যে নানা চিহ্ন দেখা যাবে। এই পৃথিবীতে সমস্ত জাতি নিদারুণভাবে দুর্দশাগ্রস্ত হবে এবং উত্তাল সমুদ্র তরঙ্গের ভীম গর্জনে বিহ্বল হয়ে পড়বে।
{21:26} ভয়ে এবং আসন্ন বিপদের আশঙ্কায় পৃথিবীর মানুষ মৃতপ্রায় হয়ে পড়বে কারণ অন্তরীক্ষের সমস্ত শক্তি আলোড়িত হবে।
{21:27} ঠিক তখনই তারা পরাক্রম ও মহাগৌরবে বিভূষিত মানবপুত্রকে মেঘরথে আসতে দেখবে।
{21:28} এই সমস্ত ঘটনা যখন ঘটতে আরম্ভ করবে, তখন দৃষ্টি ঊর্ধ্বে নিবদ্ধ করো, মাথা তুলে দাঁড়িও কারণ তোমাদের মুক্তি আসন্ন।
{i21:29} ডুমুর গাছের উপমা ( মথি 24:32-35 ; মার্ক 13:28-31 )
{21:29} যীশু তাদের একটি উপমা দিয়ে বললেন, ডুমুর গাছ ও অন্যান্য সমস্ত গাছ দেখ,
{21:30} যখন তোমরা সেগুলি পল্লবিত হতে দেখ তখন নিজেরাই বুঝতে পার যে গ্রীষ্মকাল এসে পড়েছে।
{21:31} ঠিক তেমনি যখন তোমরা দেখবে এই সমস্ত ঘটনা ঘটছে, তখন জেনো ঈশ্বরের রাজ্য আগতপ্রায়।
{21:32} তোমাদের আমি সত্যই বলছি, এই যুগ শেষ হওয়ার আগে এই সমস্ত ঘটনা ঘটবে।
{21:33} স্বর্গ ও মর্ত্য লোপ পেতে পারে কিন্তু আমার বাক্য লোপ পাবে না।
{i21:34} সতর্ক থাকার প্রয়োজনীয়তা
{21:34} তোমরা সতর্ক থেকো, যেন ভোগলালসা, মত্ততা ও সাংসারিক চিন্তা-ভাবনা তোমাদের মনকে অধিকার করে না
{21:35} বসে, কারণ সেই দিনটি ফাঁদের মত তোমাদের এবং পৃথিবীর সমস্ত অধিবাসীর উপরে হঠাৎ এসে পড়বে।
{21:36} তাই সব সময়ে সতর্ক থেকো এবং প্রার্থনা করো যেন যা কিছু ঘটবে সেই সবের হাত থেকে উদ্ধার পেতে পার এবং মানবপুত্রের সামনে দাঁড়াবার শক্তিলাভ কর।
{21:37} এইভাবে যীশু প্রতিদিন মন্দিরে শিক্ষা দিতে এবং রাত্রিবেলায় অলিভ পাহাড়ে গিয়ে থাকতেন।
{21:38} ভোর বেলা থেকেই তাঁর কথা শুনবার জন্য লোকেরা প্রতিদিন মন্দিরে এসে জন হত।
{i22:1} যীশুর বিরুদ্ধে ষড়যন্ত্র ও যিহুদার বিশ্বাসঘাতকতা ( মথি 26:1-5 , 14-16 ; মার্ক 14:1-2 , 10-11 ; যোহন 11:45-53 )
{22:1} খামিরবিহীন রুটির পর্ব এগিয়ে এল — একে বলা হত জাতীয় মুক্তি উৎসব।
{22:2} পুরোহিতদের নেতৃবৃন্দ ও শাস্ত্রবিদরা জনতাকে ভয় করতেন বলে কৌশলে যীশুকে হত্যা করার উপায় খুঁজতে লাগলেন।
{22:3} বারোজন শিষ্যের অন্যতম ঈষ্কারিয়োত নামে আখ্যাত যিহুদার উপর তখন শয়তান ভর করল।
{22:4} সে পুরোহিতদের নেতৃবৃন্দ ও শাসনকর্তাদের কাছে গিয়ে কি করে যীশুকে বিশ্বাসঘাতকতা করে ধরিয়ে দেবে, তাই নিয়ে পরামর্শ করল।
{22:5} তাঁরা খুশি হয়ে তার সঙ্গে টাকা দেবার চুক্তি করলেন।
{22:6} তাতে সে রাজী হল এবং জনতার অনুপস্থিতিতে তাঁকে ধরিয়ে দেবার সুযোগ খুঁজতে লাগল।
{i22:7} জাতীয় মুক্তি উৎসবের আয়োজন ( মথি 26:17-25 ; মার্ক 14:12-21 ; যোহন 13:21-30 )
{22:7} খামিরবিহীন রুটির পর্বের দিন এসে গেল। এই দিনে জাতীয় মুক্তির স্মরণে মেষশাবক বলি দিতে হত।
{22:8} তাই যীশু পিতর ও যোহনকে এই কথা বলে পাঠিয়ে দিলেন, যাও আমাদের জন্য মুক্তি উৎসবের ভোজের আয়োজন কর।
{22:9} তাঁরা তাঁকে বললেন, কোথায় আমরা আয়োজন করব, আপনি কি বলেন?
{22:10} যীশু তাঁদের বললেন, দেখ, নগরে ঢুকেই দেখতে পাবে, একটি লোক কলসীতে করে জল নিয়ে যাচ্ছে। যে বাড়িতে সে ঢুকবে, তাকে অনুসরণ করে সেখানে যাও,
{22:11} গিয়ে বাড়ির কর্তাকে বল যে, গুরুদেব আপনাকে বলে পাঠিয়েছেন, অতিথিদের জন্য নির্দিষ্ট ঘরটি দেখিয়ে দিতে, সেখানে তিনি তাঁর শিষ্যদের নিয়ে মুক্তি উৎসব পালন করবেন।
{22:12} তিনি তোমাদের ওপরতলায় একটি বড় সাজানো ঘর দেখিয়ে দেবেন, সেখানে তোমরা আয়োজন করো।
{22:13} তাঁরা গিয়ে যীশুর কথামত সব দেখতে পেলেন এবং সেখানে উৎসবের আয়োজন করলেন।
{i22:14} শেষ ভোজ ( মথি 26:26-30 ; মার্ক 14:22-26 ; ১ করি 11:23-25 )
{22:14} নির্দিষ্ট সময়ে যীশু তাঁর প্রেরিত শিষ্যদের নিয়ে আহারে বসলেন।
{22:15} তিনি তাঁদের বললেন, ক্লেশ ভোগ করার আগে তোমাদের সঙ্গে তারণ উৎসবের ভোজে অংশ গ্রহণ করার একান্ত ইচ্ছা ছিল আমার,
{22:16} কারণ আমি তোমাদের বলছি ঈশ্বরের রাজ্যে এই মুক্তি ভোজের মর্ম যতদিন না উদ্ঘাটিত হয়, ততদিন আমি আর এই ভোজ গ্রহণ করব না।
{22:17} তিনি তারপর পানপাত্রটি হাতে নিয়ে ধন্যবাদ দেবার পর বললেন, এই নাও, নিজেদের মধ্যে ভাগ করে পরিবেশন কর।
{22:18} আমি তোমাদের বলছি, আজ থেকে যতদিন না ঈশ্বরের রাজ্য প্রবর্তিত হয় ততদিন আমি দ্রাক্ষাফলের রস আর পান করব না।
{22:19} তারপর তিনি রুটি নিয়ে ধন্যবাদ দেবার পর সেগুলি টুকরো টুকরো করে তাঁদের দিয়ে বললেন, ‘এই হল আমার দেহ যা তোমাদের দেওয়া হল। আমার স্মরণে এইরূপ করো।
{22:20} খাওয়া হয়ে গেলে সেইভাবে তিনি পানপাত্রটি নিয়ে বললেনঃ এই পানপাত্র তোমাদের জন্য নিঃশেষে ঢেলে দেওয়া হল। এই হল আমার রক্তে প্রতিষ্ঠিত নতুন সম্বন্ধের প্রতীক।
{22:21} কিন্তু দেখ যে আমাকে ধরিয়ে দেবে, সেও আমারই সঙ্গে এই ভোজে অংশ গ্রহণ করছে।
{22:22} নির্দিষ্ট পথেই মানবপুত্র এগিয়ে যাবেন। কিন্তু হায়! দুর্ভাগ্য সে, যে তাঁকে বিশ্বাসঘাতকতা করে ধরিয়ে দেবে।
{22:23} শিষ্যেরা তখন নিজেদের মধ্যে বলাবলি করতে লাগলেন, তাঁদের মধ্যে কে এই কাজ করতে পারে!
{i22:24} শিষ্যদের মধ্যে বড় কে?
{22:24} শিষ্যদের মধ্যে কে বড়, তাই নিয়ে তাঁদের মধ্যে বিতর্ক উপস্থিত হল।
{22:25} যীশু তাঁদের বললেন, এই জগতের অন্যান্য জাতির রাজারাই তাঁদের প্রজাদের উপর প্রভুত্ব করেন এবং তাঁদের উপর যাঁরা কর্তৃত্ব করেন, তাঁরাই হিতৈষী আখ্যা লাভ করেন।
{22:26} কিন্তু তোমরা সেরকম হয়ো না। বরং তোমাদের মধ্যে যে বড় তাকে হতে হবে ছোট এবং নেতাকে হতে হবে সেবক।
{22:27} তাহলে বড় কে, যে ভোজে আসন গ্রহণ করে, না, যে পরিবেশন করে? যে ভোজে আসন গ্রহণ করে সে-ই নিশ্চয় বড়। কিন্তু আমি তোমাদের মাঝে সেবকরূপে রয়েছি।
{22:28} তোমরাই আমার সমস্ত দুঃখ-কষ্ট ও পরীক্ষার দিনে আমার সঙ্গে রয়েছ।
{22:29} আমার পিতা যে রাজা আমার জন্য নির্দিষ্ট করেছেন, সেই রাজ্যে আমি তোমাদের স্থান নির্দেশ করছি,
{22:30} যেন তোমরা আমার রাজ্যে আমার সঙ্গে ভোজে অংশগ্রহণ করতে পার এবং বিচারাসনে বসে ইসরায়েলের দ্বাদশ বংশের বিচার করতে পার।
{i22:31} পিতরের অস্বীকৃতি সম্বন্ধে যীশুর ভবিষ্যদ্বাণী ( মথি 26:31-35 ; মার্ক 12:27-31 ; যোহন 13:36-38 )
{22:31} শিমোন, শিমোন, দেখ, শয়তান তোমাদের গমের মত ঝাড়াই করার অধিকার পেয়েছে।
{22:32} কিন্তু আমি তোমার জন্য প্রার্থনা করছি যেন তুমি বিশ্বাস না হারাও। তুমি যখন পিরে আসবে, তখন তোমার ভাইদের মধ্যে শক্তি সঞ্চার করো।
{22:33} পিতর তখন যীশুকে বললেন, প্রভু, আমি আপনার সঙ্গে কারাগারে যেতে এবং মৃত্যুবরণ করতেও প্রস্তুত।
{22:34} যীশু বললেন, পিতর তোমায় আমি বলছি, তুমি যে আমাকে চেন, একথা আজ মোরগ ডাকবার আগে তিনবার অস্বীকার করবে।
{22:35} তিনি তাঁদের বললেন, তোমাদের যখন আমি টাকার থলি, ঝুলি ও জুতো ছাড়াই কোথাও পাঠিয়েছি, তখন কি তোমাদের কোন কিছুর অভাব হয়েছে? তাঁরা বললেন, কোন কিছুরই নয়।
{22:36} তিনি তখন তাঁদের বললেন, কিন্তু এখন থেকে যার টাকার থলি আছে, সে তা সঙ্গে নিও, সেইভাবে ঝুলিও নিও। যার তরবারি নেই, সে নিজের জামা বিক্রী করে একটি তরবারি কিনে নাও।
{22:37} কারণ আমি তোমাদের বলছি, আমাতেই পূর্ণ হবে এই শাস্ত্রবাক্য: ‘তিনি আমাতেই পূর্ণ হবে এই শাস্ত্রবাক্য: ‘তিনি অপরাধীদের অন্যতমরূপে গণ্য হলেন।’ আমার সম্বন্ধে শাস্ত্রে যা লেখা আছে, তা পূর্ণ হতে চলেছে।
{22:38} শিষ্যেরা তাঁকে বললেন, দেখুন প্রভু, এখানে দুটি তরবারি আছে। তিনি বললেন, এই-ই যথেষ্ট।
{i22:39} গেৎশিমানী বাগানে যীশুর প্রার্থনা ( মথি 26:36-43 ; মার্ক 14:32-42 )
{22:39} যীশু সেখান থেকে বেরিয়ে এসে প্রতিদিনেরর মত অলিভ পাহাড়ের দিকে চলতে লাগলেন। শিষ্যেরাও তাঁকে অনুসরণ করলেন।
{22:40} সেখানে পৌঁছে যীশু তাঁদের বললেন, প্রার্থনা কর, যেন প্রলোভনের মুখে না পড়।
{22:41} তারপর সেখান থেকে কিছু দূরে গিয়ে নতজানু হয়ে যীশু প্রার্থনা করতে লাগলেনঃ
{22:42} পিতা, যদি তোমার ইচ্ছা হয় তাহলেল এই পানপাত্র আমার কাছ থেকে সরিয়ে নাও, তবু আমার ইচ্ছা নয়, তোমারই ইচ্ছা পূর্ণ হোক।
{22:43} তখন স্বর্গ থেকে একজন দূত তাঁর কাছে আবির্ভূত হয়ে তাঁকে শক্তি ও সাহস জোগালেন।
{22:44} কিন্তু নিদারুণ মর্মযাতনায় আরও একাগ্র হয়ে যীশু প্রার্থনা করতে লাগলেন। তাঁর ঘাম বড় বড় রক্তের ফোঁটার মত হয়ে মাটিতে পড়তে লাগল।
{22:45} প্রার্থনা শেষ করে শিষ্যদের কাছে এসে তিনি দেখলেন যে তাঁরা দুঃখে ভারাক্রান্ত হয়ে ঘুমিয়ে পড়েছেন!
{22:46} তিনি তাঁদের ডেকে বললেন, কেন ঘুমাচ্ছ তোমরা? ওঠ, প্রার্থনা কর, যেন প্রলোভনে না পড়।
{i22:47} শত্রুদের হস্তে যীশু ( মথি 26:47-56 ; মার্ক 14:43-50 ; যোহন 18:3-11 )
{22:47} যীশু কথা বলছিলেন, এমন সময় তাঁর বারোজন শিষ্যের অন্যতম যিহুদা বহু লোক সঙ্গে নিয়ে সেখানে উপস্থিত হল। সে
{22:48} যীশুকে চুম্বন করার জন্য এগিয়ে আসতে যীশু তাকে বললেন, যিহুদা, প্রীতি-চুম্বনের ছলেই তুমি শেষে মানবপুত্রকে শত্রুর হাতে তুলে দিলে!
{22:49} তখন তাঁর সঙ্গীরা কি ঘটতে যাচ্ছে তা বুঝতে পেরে যীশুকে বললেন, প্রভু, আমরা কি তরবারি ধরব?
{22:50} তাঁদের মধ্যে একজন তরবারির আঘাতে প্রধান পুরোহিতের ক্রীতদাসের ডান কানটি কেটে ফেললেন।
{22:51} যীশু বললেন, আর নয়, এই যথেষ্ট। তারপর তিনি সেই লোকটির কান স্পর্শ করে তাকে সুস্থ করে দিলেন।
{22:52} পুরোহিতদের নেতৃবৃন্দ, মন্দিরের অধ্যক্ষ এবং জাতির যে সমস্ত প্রবীণ তাঁকে ধরতে এসেছিলেন, যীশু তাঁদের বললেন, আমি কি ডাকাত যে তোমরা লাঠি, বল্লম ও তরবারি নিয়ে আমাকে ধরতে এসেছ?
{22:53} আমি তো প্রতিদিন তোমাদের সঙ্গে মন্দিরেই ছিলাম কিন্তু তখন তোমরা আমাকে ধরনি। কিন্তু এখন তোমাদের সুযোগ এসেছে কারণ অন্ধকারের শক্তি এখন প্রবল।
{i22:54} পিতরের স্বীকৃতি ( মথি 26:57-58 , 69-75 ; যোহন 18:12-18 , 25-27 )
{22:54} তারা তখন যীশুকে গ্রেপ্তার করে প্রধান পুরোহিতের বাড়িতে নিয়ে গেল। পিতর দূরে থেকে তাঁকে অনুসরণ করলেন।
{22:55} তারা তখন উঠোনের মাঝখানে আগুন জ্বেলে চারপাশ ঘিরে বসল, পিতরও তাদের মধ্যে গিয়ে বসলেন।
{22:56} আগুনের কুণ্ডের কাছে তাঁকে বসে থাকতে দেখে একজন দাসী তাঁর দিকে তাকিয়ে বলল, এই লোকটিও তো ওর সঙ্গে ছিল।
{22:57} তিনি তখন অস্বীকার করে বললেন, ওগো মেয়ে, আমি ওকে চিনিই না।
{22:58} কিছুক্ষণ পরে আর একজন তাঁকে বলল, তুমিও তাদেরই একজন। পিতর বললেন, না হে, আমি নই।
{22:59} ঘণ্টাখানেক পরে আর একজন এসে বেশ জোরের সঙ্গে বলল, এই লোকটা নিশ্চয়ই ওর সঙ্গে ছিল, কারণ এও গালীল দেশের লোক।
{22:60} পিতর বললেন, ওহে তুমি কি বলছ, আমি বুঝতে পারছি না। ঠিক সেই মুহূর্তে মোরগ ডেকে উঠল।
{22:61} প্রভু তখন মুখ ফিরিয়ে সোজাসুজি পিতরের দিকে তাকালেন। পিতরের তখন মনে পড়ল প্রভুর সেই কথা, আজ রাতে মোরগ ডাকার আগে তুমি আমাকে তিনবার অস্বীকার করবে।
{22:62} তিনি তখন বাইরে গিয়ে আকুল হয়ে কাঁদতে লাগলেন।
{i22:63} যীশুর বিচার প্রহসন ( মথি 26:59-68 ; মার্ক 14:55-65 ; যোহন 18:19-24 )
{22:63} যে লোকগুলি যীশুকে পাহারা দিচ্ছিল তারা তাঁকে উপহাস ও মারধোর করতে লাগল।
{22:64} তারা তাঁর চোখে বেঁধে তাঁকে মেরে জিজ্ঞেস করল, তুই তো একজন নবী, বল দেখি কে তোকে মারল?
{22:65} এইভাবে তারা তাঁকে বিদ্রূপ ও অপমান করতে লাগল।
{22:66} তারপর সকাল হলে জাতির প্রবীণেরা পুরোহিতদের নেতৃবৃন্দ ও শাস্ত্রবিদদের সঙ্গে একত্র হলেন এবং সেখানে যীশুকে আনিয়ে বললেন,
{22:67} তুমি কি সেই খ্রীষ্ট? আমাদের কাছে বল। তিনি বললেন, যদি আমি বলি তাহলে
{22:68} তোমরা বিশ্বাস করবে না এবং যদি আমি তোমাদেরর জিজ্ঞাস্য করি, তোমরা উত্তর দেবে না।
{22:69} কিন্তু এখন থেকে মানবপুত্র সর্বশক্তিমান ঈশ্বরের পরাক্রমে মণ্ডিত হবেন।
{22:70} তাঁরা তখন বললেন, তাহলে তুমি কি ঈশ্বরের পুত্র? তিনি তাঁদের বললেন, তোমরাই স্বীকার করছ যে আমিই সেই।
{22:71} তখন তাঁরা বললেন, এরপর আমাদের সাক্ষ্যের আর কি দরকার? আমরা তার নিজের মুখ থেকেই একথা শুনলাম।
{i23:1} পীলাতের সামনে যীশু ( মথি 27:1-2 , 11-14 ; মার্ক 15:1-5 ; যোহন 18:28-38 )
{23:1} তারপর সকলে দল বেঁধে যীশুকে পীলাতের কাছে নিয়ে গেল।
{23:2} তারা তাঁর বিরুদ্ধে অভিযোগ করে বলতে লাগল, আমরা দেখেছি, এই লোকটা সমস্ত জাতিকে বিপথে নিয়ে যাচ্ছে, সীজারকে কর দিতে বারণ করছে। সে নিজেকে মশীহ — রাজা বলে দাবী করছে।
{23:3} পীলাত তাঁকে জিজ্ঞাসা করলেন, তুমি কি ইহুদীদের রাজা? যীশু উত্তর দিলেন, সে কথা আপনিই বলছেন।
{23:4} তখন পীলাত পুরোহিতদেরর নেতৃবৃন্দ ও জনতাকে বললেন, আমি এই ব্যক্তির কোন অপরাধ খুঁজে পাচ্ছি না।
{23:5} কিন্তু তারা আরও জোর করে বলল, এই লোকটা শিক্ষা দিয়ে সবাইকে উত্তেজিত করে তুলছে।
{i23:6} হেরোদের সামনে যীশু
{23:6} পীলাত এই কথা শুনে জানতে চাইলেন যে এই লোকটি গালীল দেশের লোক কি না?
{23:7} যখন তিনি জানতে পারলেন যে যীশু হেরোদের শাসনের এলাকাভুক্ত, তকন তিনি তাঁকে হেরোদের কাছে পাঠিয়ে দিলেন। এই সময় হেরোদ জেরুশালেমে ছিলেন।
{23:8} যীশুকে দেখে হেরোদ খুব খুশি হলেন কারণ বহুদিন ধরে তিনি তাঁকে দেখতে চেয়েছিলেন। তিনি যীশুর কথা শুনেছিলেন এবং যীশুর অলৌকিক কাজ দেখার খুব ইচ্ছা ছিল তাঁর।
{23:9} তাই হেরোদ তাঁকে অনেক কথা জিজ্ঞাসা করলেন। কিন্তু যীশু কোন কথার উত্তর দিলেন না।
{23:10} পুরোহিতদের নেতৃবৃন্দ ও শাস্ত্রবিদেরা সেখানে দাঁড়িয়ে তীব্রভাবে তাঁর বিরুদ্ধে অভিযোগ করতে লাগলেন।
{23:11} হেরোদ এবং তাঁর সৈনিকেরা তাঁকে তুচ্ছতাচ্ছিল্য করে বিদ্রূপ করলেন। তারপর তাঁকে জমকালো পোষাক পরিয়ে পীলাতের কাছে ফেরৎ পাঠিয়ে দিলেন।
{23:12} এই উপলক্ষে সেদিন হেরোদ ও পীলাতের মধ্যে বন্ধুত্ব স্থাপিত হল। এর আগে তাঁদের মধ্যে শত্রুতা ছিল।
{i23:13} যীশুর মৃত্যুদণ্ড ( মথি 27:15-26 ; মার্ক 15:6-10 ; যোহন 18:39 ; 19:26 )
{23:13} পীলাত তখন পুরোহিতদের নেতৃবৃন্দকে, সমাজপতিদের ও জনতার সকলকে এক সঙ্গে ডেকে বললেন,
{23:14} প্রজাদের বিভ্রান্ত করছে — এই অভিযোগে এই লোকটিকে তোমরা আমার কাছে এনেছ। তোমাদের সামনেই আমি একে জেরা করলাম। কিন্তু দেখ, এর সম্বন্ধে তোমরা যে সব অভিযোগ করছ, তার একটিতেও আমি একে দোষী সাব্যস্ত করতে পারলাম না।
{23:15} হেরোদও এর কোন দোষ পাননি, তাই একে ফেরৎ পাঠিয়েছেন। দেখ, মৃত্যুদণ্ডের যোগ্য কোন দোষই এ করেনি।
{23:16} সুতরাং আমি একে কিছু শাস্তি দিয়ে ছেড়ে দেব।
{23:17} প্রতি বৎসর জাতীয় মুক্তি উৎসবের সময় তিনি তাদের জন্য একজন বন্দীকে মুক্তি দিতেন।
{23:18} কিন্তু তারা সকলে সমস্বরে চীৎকার করে বলতে লাগল, ওকে খতম কর, আমাদের জন্য বারাব্বাকে ছেড়ে দাও।
{23:19} নগরে দাঙ্গা-হাঙ্গামা ও নরহত্যা করার জন্য এই লোকটিকে কারারুদ্ধ করা হয়েছিল।
{23:20} যীশুকে মুক্তি দেবার কথা পীলাত আবার তাদের বলরলেন,
{23:21} কিন্তু তারা চীৎকার করে বলল, ক্রুশে দাও! ওকে ক্রুশে দাও।
{23:22} তৃতীয়বার তিনি বললেন, কেন, কি অপরাধ এ করেছে? আমি তো মৃত্যুদণ্ডের যোগ্য কোন অপরাধই এর পাচ্ছি না। আমি বরং একে কিছু শাস্তি দিয়ে ছেড়ে দেব।
{23:23} কিন্তু তারা জিদ ধরে রইল। চীৎকার করে দাবি জানাতে লাগল যেন তাঁকে ক্রুশে দেওয়া হয়। শেষ পর্যন্ত তারা চীৎকার করেই জিতে গেল।
{23:24} পীলাত তখন তাদের দাবির স্বপক্ষে রায় দিলেন।
{23:25} যে লোকটিকে দাঙ্গা-হাঙ্গামা ও হত্যা-অপরাধের জন্য কারাগারে রাখা হয়েছিল, যার মুক্তি তারা চেয়েছিল, তাকেই তিনি মুক্ত করে দিলেন এবং যীশুকে তাদের ইচ্ছানুযায়ী তাদেরই হাতে তুলে দিলেন।
{i23:26} যীশুর ক্রুশারোপণ ও মৃত্যু ( মথি 27:32-44 ; মার্ক 15:21-32 ; যোহন 19:17-27 )
{23:26} যীশুকে যখন তারা নিয়ে যাচ্ছিল, সেই সময় কুরিন-নিবাসী শিমোন নামে একটি লোক গ্রাম থেকে শহরে আসছিল। তারা তাকে জোর করে ধরে আসছিল। তারা তাকে জোর করে ধরে আনল এবং যীশুর পিছনে পিছনে বয়ে নিয়ে যাবার জন্য ক্রুশটা তার কাঁধে চাপিয়ে দিল।
{23:27} নারী-পুরুষের বিরাট এক জনতা বিলাপ করতে করতে যীশুর পিছন পিছন যাচ্ছিল।
{23:28} তিনি তাদের দিকে ফিরে বললেন, ওগো জেরুশালেমের মেয়েরা, আমার জন্য কেঁদো না, বরং তোমাদের নিজেদের জন্য এবং তোমাদের সন্তানদের জন্য কাঁদ।
{23:29} কারণ দেখ, এমন দিন আসছে, যেদিন লোকে বলবে, ধন্য সেই বন্ধ্যা নারীরা, যারা কোনদিন গর্ভে সন্তান ধারণ করেনি, যারা কোনদিন স্তন্য দান করেনি।
{23:30} তারা তখন পর্বতগুলিকে বলবে, ‘আমাদের উপর এসে পড়’, পাহাড়গুলিকে বলবে, ‘ঢেকে ফেল আমাদের।’
{23:31} গাছ সজীব থাকতে থাকতেই যদি তারা এমন করে, তাহলে তা শুকিয়ে গেলে কি অবস্থা হবে?
{23:32} আরও দুজন অপরাধীকে তাঁর সঙ্গে মৃত্যুদণ্ড দেওয়অর জন্য সেখানে নিয়ে যাওয়া হল।
{23:33} করোটি* নামক স্থানে এসে তারা তাঁকে ক্রুশে বিদ্ধ করল এবং সেই অপরাধীদের একজনকে তাঁর ডান দিকে আর একজনকে তাঁর বাঁ দিকে ক্রুশে বিদ্ধ করল।
{23:34} তখন যীশু বললেন, পিতা ক্ষমা কর এদের, কারণ এরা কি করছে, তা জানে না। তারা তাঁর পোষাক ভাগ করে নেওয়ার জন্য পাশার দান ফেলল।
{23:35} জনতা আশে পাশে দাঁড়িয়ে সব দেখল। সমাজপতিরা তাঁকে উপহাস করে বললেন, এই লোকটা অন্যদেরর বাঁচিয়েছে, সে যদি ঈশ্বরের সেই খ্রীষ্ট, সেই মনোনীত ব্যক্তি হয় তাহলেল এবার নিজেকে বাঁচাক।
{23:36} সৈনিকেরাও তাঁকে উপহাস করতে লাগল।
{23:37} কাছে এসে তাঁকে শির্কা দিয়ে বলল, তুমি যদি ইহুদীদের রাজা হও, তবে নিজেকে বাঁচাও।
{23:38} তাঁর মাথার উপরে এই অভিযোগ লিপিও টাঙ্গিয়ে দেওয়া হলঃ ‘ইনি ইহুদীদের রাজা’।
{23:39} ক্রুশবিদ্ধ অপরাধীদের একজন তাঁকে উপহাস করে বলল, তুমিই না খ্রীষ্ট? তাহলে নিজেকে এবং আমাদেরও উদ্ধার কর।
{23:40} কিন্তু অন্য জন তাকে ধমক দিয়ে বলল, তুমি কি ঈশ্বরকে ভয় কর না? তুমি ওঁরই মত একই দণ্ড ভোগ করছ।
{23:41} আমাদের দণ্ড তো ন্যায্যই হয়েছে, আমরা আমাদের কাজের উপযুক্ত প্রতিফল পাচ্ছি কিন্তু ইনি তো কোন অপরাধ করেননি।
{23:42} তারপর সে বলল, যীশু, আপনি যখন আপনার রাজকীয় ক্ষমতায় আসবেন, তখন স্মরণ করবেন আমাকে।
{23:43} যীশু তাকে বললেন, সত্যিই আমি তোমাকে বলছি, আজই তুমি আমার সঙ্গে স্বর্গলোকে যাবে।
{i23:44} যীশুর মৃত্যু ( মথি 27:45-56 ; মার্ক 15:33-41 ; যোহন 19:28-30 )
{23:44} তখন প্রায় বেলা বারোটা, সেই সময় থেকে বেলা তিনটে পর্যন্ত সারা দেশ অন্ধকারে ছেয়ে
{23:45} গেল, সূর্যের আলো নিভে গেল এবং মন্দিরের মহাপবিত্র স্থানের পর্দা দুভাগ হয়ে ছিঁড়ে গেল।
{23:46} তখন যীশু উচ্চকণ্ঠে চীৎকার করে বললেন, পিতা, তোমার হাতে আমার আত্মা সমর্পণ করি। — এই কথা বলে তিনি শেষ নিঃশ্বাস ত্যাগ করলেন।
{23:47} এই ঘটনা দেখে সেনাপতি ঈশ্বরের স্তুতি করে বললেন, সত্যিই ইনি ধার্মিক ছিলেন।
{23:48} ঘটনাস্থলে যারা উপস্থিত ছিল, তারা এই সমস্ত ঘটনা দেখে বুকে করাঘাত করতে করতে বাড়ি ফিরে গেল।
{23:49} যীশুর পরিচিত লোকেরা এবং যে সমস্ত মহিলা গালীল থেকে তাঁর সঙ্গে এসেছিলেন, তাঁরা দূরে দাঁড়িয়ে সমস্ত ঘটনা শেষ পর্যন্ত দেখলেন।
{i23:50} যীশুর সমাধি ( মথি 27:57-61 ; মার্ক 15:42-47 ; যোহন 19:38-42 )
{23:50} ইহুদীদের ধর্মসভায় একজন সৎ ও ধার্মিক সদস্য ছিলেন। তাঁর নাম যোষেফ। তিনি ছিলেন ইহুদী-প্রধান শহর আরিমাথিয়ার অধিবাসী।
{23:51} তিনি ইহুদী ধর্মসভার নীতি ও সিদ্ধান্ত সমর্থন করেননি। তিনি ঐশরাজ্য প্রতিষ্ঠার প্রত্যাশায় ছিলেন।
{23:52} পীলাতের কাছে গিয়ে তিনি যীশুর মৃতদেহটি চেয়ে নিলেন।
{23:53} তারপর সেটিকে নামিয়ে রেশমী কাপড়ে জড়িয়ে পাহাড়ের গায়ে খোদাই করা একটি সমাধির মধ্যে তাঁকে রেখে দিলেন। এখানে এর আগে কাউকে রাখা হয়নি।
{23:54} সেদিন ছিল শুক্রবার, সাব্বাথ দিন পালনের প্রস্তুতির দিন। সাব্বাথ শুরু হতে তখন আর বেসী দেরী ছিল না।
{23:55} গালীল থেকে যে মহিলারা যীশুর সঙ্গে এসেছিলেন তাঁরা এসে তাঁর সমাধিস্থানটি এবং কিভাবে তাঁর দেহটি রাখা হল, সব দেখলেন।
{23:56} তারপর তাঁরা ফিরে গিয়ে সুগন্ধি মশলা আর তেল তৈরী করলেন। সাব্বাথ দিনের বিধান অনুযায়ী তাঁরা কর্মবিরতি পালন করলেন।
{i24:1} যীশুর পুনরুত্থান ( মথি 28:1-10 ; মার্ক 16:18 ; যোহন 20:1-10 )
{24:1} সপ্তাহের প্রথমদিন, রবিবারে খুব ভোরে সেই মহিলারা যে সুগন্ধি মশলা তৈরী করেছিলেন, তাই নিয়ে সমাধির কাছে গেলেন।
{24:2} গিয়ে দেখলেন, সমাধির মুখ থেকে পাথরখানা সরানো রয়েছে,
{24:3} কিন্তু ভিতরে গিয়ে তাঁরা যীশুর দেহ দেখতে পেলেন না।
{24:4} এতে তাঁরা যখন হতবুদ্ধি হয়ে পড়লেন, সেই সময় হঠাৎ উজ্জ্বল পোষাক পরা দুজন ব্যক্তি তাঁদের পাশে এসে দাঁড়ালেন।
{24:5} তাঁরা ভয় পেয়ে মাটিতে পড়ে তাঁদের বললেন, মৃতদের মধ্যে কেন তোমরা জীবিত লোককে খুঁজে বেড়াচ্ছ?
{24:6} গালীলে যখন তিনি ছিলেন, মনে করে দেখ, তিনি বলেছিলেন যে, পাপীদের হাতে মানবপুত্রকে
{24:7} সমর্পিত হতে হবে এবং ক্রুশে বিদ্ধ হতে হবে। তারপর তৃতীয় দিনে তিনি পুনরুত্থিত হবেন।
{24:8} তখন তাঁর সেই কথা তাঁদের মনে পড়ল।
{24:9} সমাধি থেকে তাঁরা ফিরে গিয়ে এগারো জন শিষ্য ও আর অন্যান্যদের এ সমস্ত কথা বললেন।
{24:10} এই মহিলাদের মধ্যে ছিলেন মাগদালা নিবাসী মরিয়ম, যোহান্না এবং যাকোবের মা মরিয়ম। তাঁরা অন্যান্যদের সঙ্গে প্রেরিতদের কাছে এই ঘটনার কথা বলেলন।
{24:11} কিন্তু প্রেরিতরা তাঁদের এই সমস্ত কথা নিছক গল্প বলে মনে করলেন, তাই তাঁরা তাঁদের কথায় বিশ্বাস করলেন না।
{24:12} কিন্তু পিতর উঠে সমাধির কাছে ছুটে গেলেন এবং ভিতরে ঝুঁকে দেখলেন, সেখানে কাপড়-চোপড় ছাড়া আর কিছুই নেই। এই ঘটনা দেখে তিনি বিস্ময়ে অভিভূত হয়ে বাড়ি ফিরে গেলন।
{i24:13} ইম্মায়ূর পথে ( মার্ক 16:12-13 )
{24:13} সেই দিনই যীশুর শিষ্যদের মধ্যে দুজন জেরুশালেম থেকে প্রায় সাত মাইল দূরে ইম্মায়ু নামে একটি গ্রামে যাচ্ছিলেন
{24:14} এবং যেতে যেতে যে সমস্ত ঘটনা ঘটে গেল সেই সব আলাপ-আলোচনা করছিলেন। যখন তাঁরা দুজনে এইসব আলাপ-আলোচনা করছিলেন,
{24:15} সেই সময় যীশু তাঁদের কাছে এসে তাঁদের সঙ্গে সঙ্গে চলতে লাগলেন।
{24:16} কিন্তু তাঁদের দৃষ্টি রুদ্ধ থাকায় তাঁরা তাঁকে চিনতে পারলেন না।
{24:17} তিনি তাঁদের বললেন, তোমরা পথ চলতে চলতে কি বিষয় আলোচনা করছ? বিষণ্ণ মুখে তাঁরা দাঁড়িয়ে পড়লেন।
{24:18} তাঁদের মধ্যে যাঁর নাম ক্লিওপা, তিনি বললেন, আপনিই দেখছি জেরুশালেমের একমাত্র প্রবাসী যিনি এই কয়দিনে সেখানে যা ঘটে গেছে তার কিছুই জানেন না।
{24:19} তিনি তাঁদের জিজ্ঞাসা করলেন, কি ব্যাপার ঘটেছে? তাঁরা বললেন, নাসরতের যীশু সম্পর্কিত ঘটনা। সমস্ত লোক তাঁকে ঈশ্বর-প্রেরিত নবী বলে গণ্য করত। তাঁর কথা ও কাজ অসীম ক্ষমতা সম্পন্ন।
{24:20} আমাদের পুরোহিতদের নেতৃবৃন্দ এবং সমাজপতিরা মৃত্যুদণ্ডের যোগ্য অভিযোগে তাঁকে ধরিয়ে দিয়েছেন এবং তাঁকে ক্রুশে বিদ্ধ করেছেন।
{24:21} আমরা আশা করেছিলাম যে তিনিই সেই ব্যক্তি, যিনি ইসরায়েল জাতিকে উদ্ধার করবেন। আজ তিন দিন হল, এই সব ঘটনা ঘটেছে।
{24:22} তার উপর আবার আমাদের দলের কয়েকজন স্ত্রীলোক আমাদের অবাক করে দিয়েছে। ভোর বেলায় ওরা তাঁর সমাধিতে গিয়েছিল,
{24:23} কিন্তু সেখানে তারা তাঁর দেহ দেখতে পায়নি। ফিরে এসে বলেছে যে তারা নাকি স্বর্গদূতদের দর্শন পেয়েছে। সেই দূতেরা তাদের বলেছেন যে তিনি বেঁচে উঠেছেন।
{24:24} আমাদের কয়েকজন তাঁর রসমাধিতে গিয়ে তাঁকে দেখতে পায়নি।
{24:25} যীশু তাঁদের বললেন, কি নির্বোধ তোমরা। নবীরা এ সম্পর্কে যে সব কথা বলেছেন তা বিশ্বাস করতে তোমাদের এত দ্বিধা কেন?
{24:26} স্বমহিমায় প্রতিষ্ঠিত হওয়ার আগে খ্রীষ্টের এই দুঃখবরণ কি একান্ত প্রয়োজন ছিল না?
{24:27} তিনি তখন মোশি থেকে আরম্ভ করে সমস্ত নবী তাঁর বিষয় যে কথা বলে গেছেন এবং সমস্ত শাস্ত্রে তাঁর সম্বন্ধে যে সব কথা আছে, সমস্ত ব্যাখ্যা করে তাঁদের বুঝিয়ে দিলেন।
{24:28} যে গ্রামে তাঁরা যাচ্ছিলেন, সেই গ্রামের কাছে পৌঁছালে তিনি আরও দূরে যাবার ভাব দেখালেন,
{24:29} তাঁরা তখন তাঁকে অনেক সাধাসাধি করে বললেন, আর বেলা নেই, সন্ধ্যে ঘনিয়ে এসেছে, আজ আপনি আমাদের সঙ্গে থাকুন! তিনি তখন তাঁদের সঙ্গে তাঁদের বাড়িতে গেলেন।
{24:30} যীশু তাঁদের সঙ্গে খেতে বসে রুটি নিয়ে আশীর্বাণী উচ্চারণ করলেন এবং সেই রুটি টুকরো করে তাঁদের দিলেন।
{24:31} সেই মুহূর্তে তাঁদের চোখ খুলে গেল। তাঁরা তাঁকে চিনতে পারলেন। সঙ্গে সঙ্গে যীশু তাঁদের সামনে থেকে অদৃশ্য হয়ে গেলেন।
{24:32} তাঁরা তখন পরস্পর বলতে লাগলেন, পথে যখন তিনি আমাদের সঙ্গে কথা বলছিলেন এবং শাস্ত্র ব্যাখ্যা করে বুঝিয়ে দিচ্ছিলেন, তখন আমাদের অন্তরে এক আবেগের উত্তাপ অনুভব করছিলাম না?
{24:33} তখনই তাঁরা জেরুশালেমে ফিরে গেলন। সেখানে গিয়ে দেখলেন যে সেই এগারোজন শিষ্য ও তাঁদের অন্যান্য সঙ্গীরা একত্র হয়ে বলাবলি করছেন,
{24:34} বাস্তবিকই প্রভু পুনরুত্থিত হয়েছেন এবং শিমোনকে দেখা দিয়েছেন।
{24:35} তখন তাঁরাও পথে যা যা ঘটেছিল এবং রুটি খণ্ড করার পর কিভাবে তাঁকে তাঁরা চিনতে পেরেছিলেন, সেইসব কথা বললেন।
{i24:36} শিষ্যদের সামনে যীশুর পুনরাবির্ভাব ( মথি 28:16-20 ; মার্ক 16:14-18 ; যোহন 20:19-23 ; প্রেরিত 1:6-8 )
{24:36} এই সমস্ত কথা তাঁরা বলছেন, তখন যীশু স্বয়ং তাঁদের মাঝখানে এসে দাঁড়ালেন।
{24:37} তাঁকে দেখে তাঁরা ভীত চকিত হয়ে ভাবলেন যে তাঁরা ভূত দেখছেন।
{24:38} যীশু তখন তাঁদের বললেন, কেন ভয় পাচ্ছ তোমরা? কেনই বা তোমদের সংশয় দেখা দিচ্ছে?
{24:39} এই দেখ আমার হাত, পা, এ আমি স্বয়ং, আমাকে ছুঁয়ে দেখ — অপদেবতার আমার মত অস্থি মাংস নেই।
{24:40} (এই বলে তিনি নিজের হাত, পা তাঁদের দেখালেন।)
{24:41} বিস্ময় ও আনন্দে আত্মহারা হলেও তখনও তাঁরা পুরোপুরি বিশ্বাস করতে পারছিলেন না। তিনি তাঁদের বললেন,
{24:42} তোমাদের কাছে খাবার কিছু আছে?
{24:43} তাঁরা তাঁকে এক টুকরো ভাজা মাছ দিলেন। তিনি তাঁদের চোখের সামনেই সেই মাছ খেলেন।
{24:44} তারপর তাঁদের বললেন, তোমাদের সঙ্গে থাকতে আমি বলেছিলাম যে আমার সম্পর্কে মোশির বিধান শাস্ত্রে, নবীদের গ্রন্থে ও গীতসংহিতা যে সব কথা লেখা আছে — তার সবই পূর্ণ হবে।
{24:45} শাস্ত্রবাক্য বুঝবার জন্য তিনি তাঁদের বুদ্ধির দ্বার খুলে দিলেন
{24:46} এবং বললেন, শাস্ত্রে এ কথাই লেখা আছে, খ্রীষ্টকে মৃত্যুবরণ করতে হবে, তৃতীয় দিনে মৃতদের মধ্য থেকে তিনি পুনরুত্থিত হবেন
{24:47} এবং জেরুশালেম থেকে আরম্ভ করে সমস্ত জাতির কাছে তাঁর নাম প্রচারিত হবে। তার ফলে মানুষ ঈশ্বরের পথে ফিরে আসবে ও পাপের ক্ষমা লাভ করবে।
{24:48} তোমরাই হবে এ সবের প্রত্যক্ষদর্শী।
{24:49} মনে রেখ, আমি আমার পিতার প্রতিশ্রুত দান তোমাদের কাছে পাঠাব, তাই ঊর্ধ্বলোক থেকে শক্তিলাভ না করা পর্যন্ত তোমরা এই নগরেই থাকবে।
{i24:50} যীশুর স্বর্গারোহণ ( মার্ক 16:19-20 ; প্রেরিত 19:11 )
{24:50} তারপর তিনি তাঁদের শহরের বাইরে বেথানি গ্রাম পর্যন্ত নিয়ে গেলেন।
{24:51} সেখানে তিনি হাত তুলে তাঁদের আশীর্বাদ করলেন এবং সেই অবস্থায়ই তাঁদের কাছ থেকে পৃথক হয়ে স্বর্গে উন্নীত হলেন।
{24:52} শিষ্যেরা মহানন্দে জেরুশালেমে ফিরে এলেন
{24:53} এবং অবিরত মন্দিরে ঈশ্বরের প্রশংসা ও স্তুতিগানে ব্যাপৃত থাকলেন।
