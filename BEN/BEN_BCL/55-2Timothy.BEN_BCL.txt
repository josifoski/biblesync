{i1:1} মঙ্গলাচরণ
{1:1} প্রিয় বৎস তিমথি, খ্রীষ্ট যীশুর সঙ্গে সংযুক্ত থাকলে যে প্রতিশ্রুতিময় জীবন লাভ করা যায়, আমি পৌল ঈশ্বরের ইচ্ছায় সেই জীবনেরর কথা ঘোষণা করার জন্য প্রেরিত
{1:2} শিষ্য নিযুক্ত হয়েছি। আমি তোমাকে এই পত্র লিখছি। ঈশ্বর পিতা এবং আমাদের প্রভু যীশু খ্রীষ্ট তোমাকে দান করুন অনুগ্রহ, করুণা ও শান্তি। খ্রীষ্টের প্রতি কর্তব্য
{1:3} আমার পূর্বপুরুষদের মত আমি শুদ্ধচিত্তে যে ঈশ্বরের আরাধনা করি, প্রতিনিয়ত তাঁর কাছে প্রার্থনা করার সময় তোমায় স্মরণ করে তাঁকে কৃতজ্ঞতা জানাই।
{1:4} বিদায় বেলায় তোমরা অশ্রুসজল চোখের কথা মনে পড়ে বলেই তোমাকে দেখতে খুব ইচ্ছা করে। তোমায় দেখলে আমার খুব আনন্দ হয়।
{1:5} বার বার আমার মনে পড়ে তোমার আন্তরিক ধর্মবিশ্বাসের কথা। তোমার দিদিমা লোয়ী এবং তোমার মা ইউনিকীর মধ্যেও গভীর বিশ্বাস দেখেছি। আমি সুনিশ্চিত এই বিশ্বাস তোমারও আছে।
{1:6} সেইজন্য তোমাকে মনে করিয়ে দিচ্ছি, আমি হস্তার্পণ করার ফলে তুমি ঈশ্বরের কাছে যে শক্তি লাভ করেছ সেই শক্তিকে আরও উদ্দীপিত করে তোল।
{1:7} কারণ ঈশ্বরের দেওয়া এই আত্মিক শক্তি আমাদের ভীরু হতে দেয় না বরং আমাদের হৃদয়ে সাহস, ভালবাসা এবং সংযম সঞ্চারিত করে।
{1:8} সুতরাং আমাদের প্রভুর বিষয় সাক্ষ্য দিতে লজ্জাবোধ করো না বা তাঁরই জন্য আমি যে কারাগারে আছি, একথা বলতেও লজ্জিত হয়ো না। কিন্তু আমার মত তুমিও সুসমাচার প্রচারের জন্য দুঃখ লাঞ্ছনা বরণ কর। ঈশ্বর তোমাকে শক্তি জোগাবেন।
{1:9} তিনি আমাদের পরিত্রাণ করেছেন, আহ্বান জানিয়েছেন নিজস্ব প্রজারূপে পরিগণিত হবার জন্য। অবশ্য আমাদের প্রতি তাঁর এ অনুগ্রহ তাঁর মহান উদ্দেশ্য সাধনের জন্য, এ অনুগ্রহ দান করবেন বলে স্থির করেছিলেন।
{1:10} সেই অনুগ্রহই এখন আমাদের পরিত্রাতা যীশু খ্রীষ্টের আবির্ভাবের ফলে প্রকাশিত হয়েছে। তিনি মৃত্যুর ক্ষমতা নাশ করে সুসমাচারের মধ্যে জীবনের অবিনশ্বরতাকে উদ্ভাসিত করেছেন।
{1:11} এই সুসমাচারের জন্যই আমি প্রচারক, প্রেরিতশিষ্য এবং শিক্ষকরূপে নিযুক্ত হয়েছি
{1:12} এবং এইজন্যই আমি এত দুঃখ বরণ করছি কিন্তু তবুও আমি লজ্জিত নই। কারণ যাঁর উপর আমি বিশ্বাস স্থাপন করেছি তাঁকে আমি জানি। এ সম্বন্ধে আমি সুনিশ্চিত যে আমার হাতে যা গচ্ছিত রয়েছে তা তিনি শেষের সেই দিন পর্যন্ত রক্ষা করতে সমর্থ।
{1:13} যীশু খ্রীষ্টের আশ্রয়ে যে প্রত্যয় এবং ভালবাসা আমরা লাভ করেছি তা অবলম্বন কর। আমার কাছে পাওয়া পরম সত্যের শিক্ষাকে আদর্শ হিসাবে মেনে চল।
{1:14} আমাদের অন্তরবাসী পবিত্র আত্মার সাহায্যে তোমার কাছে গচ্ছিত অমূল্য সম্পদকে রক্ষা কর।
{1:15} তুমি জান, এশিয়ার সকলেই আমাকে পরিত্যাগ করেছে। তাদের মধ্যে রয়েছে ফিগেলাস ও হার্মাগেনিস।
{1:16} প্রভু অনেসিফোরাসের পরিবারের মঙ্গল করুন। তিনি বহুবার আমাকে সান্ত্বনা দিয়েছেন। এই বন্দীর বন্ধু হতে তিনি কখনও লজ্জাবোধ করেননি।
{1:17} তিনি যখন রোমে ছিলেন, আন্তরিক আগ্রহে অনুসন্ধান করে আমার সঙ্গে দেখা করেছিলেন।
{1:18} ইফিসাসে তিনি যে আমার কত সেবা করেছেন তা তুমি ভাল করেই জান। প্রভুর কৃপায় তিনি যেন সেইদিনে ঈশ্বরের মহা অনুগ্রহ লাভ করেন।
{i2:1} অনুগত যোদ্ধা
{2:1} বৎস আমার, আমাদের প্রভু যীশু খ্রীষ্টের সঙ্গে সংযুক্ত হওয়ায় যে অনুগ্রহ, সেই অনুগ্রহে তুমি শক্তিমান হও।
{2:2} বহু শ্রোতার মাঝে যখন আমি প্রচার করেছি, সেই প্রচারে যে শিক্ষা তুমি লাভ করেছ, সেগুলি তুমি এমন যোগ্য লোকদের দান কর যারা আরও বহু মানুষের কাছে সেই শিক্ষা বিতরণ করতে পারে।
{2:3} যীশু খ্রীষ্টের সুযোগ্য যোদ্ধার মত তুমি সমস্ত দুঃখ যন্ত্রণা বরণ কর।
{2:4} যিনি বিশ্বস্ত সৈনিক তার নিয়োগকর্তা সেনাপতিকে খুশি করতে চায়, সে অসামরিক কোন ব্যাপারে জড়িত থাকে না।
{2:5} খেলায় নিয়ম পালন না করে কোন খেলোয়াড় কখনও বিজয়ীর পুরস্কার লাভ করতে পারে না।
{2:6} যে চাষী চাষ করেছে, ফসলে তারই প্রথম অধিকার।
{2:7} আমার এই কথাগুলি ভেবে দেখ। প্রভু তোমায় সবকিছু বোঝবার শক্তি দেবেন।
{2:8} যীশু খ্রীষ্টকে স্মরণে রেখ, মৃতলোক থেকে পুনরুত্থিত তিনি, দাউদ বংশে তাঁর জন্ম। এই কথা আমি প্রচার করি।
{2:9} সুসমাচারের এই কথা প্রচারের জন্যই আজ আমার এই দুঃখবরণ। এরই জন্য আমি দুষ্কৃতকারীর মত কারাগারে শৃঙ্খলিত। কিন্তু ঈশ্বরের বাণী কারারুদ্ধ হয় না।
{2:10} কাজেই ঈশ্বরের মনোনীতদের জন্য আমি সব কিছুই সহ্য করি যেন তারাও যীশু খ্রীষ্টের আশ্রয়ে পরিত্রাণ লাভ করে শাশ্বত গৌরবের অধিকারী হয়।
{2:11} নিঃসন্দেহে একথা সত্য: তাঁর সঙ্গে যদি আমরা মৃত্যুবরণ করি, তবে জীবিত থাকব তাঁরই সঙ্গে।
{2:12} যদি স্থির থাকি সঙ্কটে তবে রাজত্ব করব তাঁরই সঙ্গে, যদি অস্বীকার করি তাঁকে, তিনিও আমাদের করবেন অস্বীকার।
{2:13} যদি বিশ্বাস ভঙ্গ করিতবু তিনি থাকবেন চির বিশ্বস্ত। কারণ তিনি নিজের সঙ্গে মিথ্যাচরণ করতে পারেন না।
{i2:14} সুপথ ও বিপথ
{2:14} এসব বিষয়ে তুমি তাদের স্মরণ করিয়ে দাও। ঈশ্বরের নামে তাদের সাবধান করে দাও তারা যেন তর্কবিতর্ক না করে। এতে কার‍ও লাভ হবে না বরং শ্রোতারা বিভ্রান্ত হবে।
{2:15} ঈশ্বরের অনুমোদন লাভের জন্য তুমি এমন একজন সুযোগ্য কর্মী হওয়ার চেষ্টা কর যে নিজের কাজের জন্য লজ্জিত হয় না, যে সত্যের বাণী যথাযথরূপে ব্যাখ্যা করতে পারে।
{2:16} অসার জাগতিক আলোচনা এড়িয়ে চলবে কারণ তা মানুষকে ক্রমাগত ঈশ্বরের কাছ থেকে দূরে সরিয়ে নিয়ে যায়
{2:17} এসব কথাবার্তা বিষাক্ত ক্ষতের মত ছড়িয়ে পড়ে।
{2:18} হুমেনিয়াস ও ফিলিটাস এই করেই সত্যভ্রষ্ট হয়েছে। তারা বলে, আমাদের পুনরুত্থান হয়ে গেছে এবং এইভাবে তারা কিছু লোককে বিভ্রান্ত করেছে।
{2:19} কিন্তু ঈশ্বর যা স্থাপন করেন তা অটল। তারই ভিত্তির উপর ক্ষোদিত আছে, ‘প্রভু জানেন কারা তাঁর আপনজন’ এবং ‘প্রভুর নাম যারা করে তারা যেন অন্যায় থেকে দূরে থাকে’।
{2:20} কোন ধনীর গৃহে শুধু সোনা আর রূপোর বাসনপত্রই থাকে না, কাঠের এবং মাটির বসনও থাকে। কোনগুলি সাধারণ কাজে ব্যবহার করা হয়ে থাকে।
{2:21} কেউ যদি নিজেকে কলঙ্কমুক্ত করতে পারে তাহলে সে হবে বিশেষ কাজের উপযুক্ত শুদ্ধ পাত্র। স্বয়ং বাড়ির কর্তার ব্যবহারের উপযোগী, যে কোন শুদ্ধ কাজে ব্যবহারের যোগ্য।
{2:22} সুতরাং যৌবনের কামনা বাসনা পরিহার কর এবং শুদ্ধ চিত্তে যারা প্রভুকে ডাকে তাদের সঙ্গে ন্যায়নিষ্ঠতা, বিশ্বাস, প্রেম ও শান্তির দিকে লক্ষ্য স্থির কর।
{2:23} নিরর্থক তর্কে লিপ্ত হয়ো না, এতে বিবাদের উৎপত্তি হয়।
{2:24} প্রভুর দাসদের বিবাদ করা উচিত নয়। বরং এস যেন সকলের প্রতি সদয় হয়। তাকে হতে হয় সুযোগ্য সহিষ্ণু শিক্ষক।
{2:25} ধীর এবং নম্রভাবে বিরোধীদের সংশোধন করবে সে। ঈশ্বর হয়তো তাদের অন্তরে পরিবর্তন আনতে পারেন এবং সত্যের উপলব্ধি দান করতে পারেন।
{2:26} শয়তান যাদের বশ করে রেখেছে তাদের চেতনা ফিরে এল তারা তার ফাঁদ থেকে এইভাবে মুক্তি লাভ করে ঈশ্বরের ইচ্ছা পালন করতে পারবে।
{i3:1} অন্তিম কাল
{3:1} জেনো, অন্তিমকালে দারুণ দুঃসময় ঘনিয়ে আসবে।
{3:2} মানুষ হয়ে উঠবে স্বার্থপর, অর্থলোভী, দাম্ভিক, উদ্ধত, কুৎসাপরায়ণ, পিতামাতার অবাধ্য, অকৃতজ্ঞ, অশালীন,
{3:3} নির্মম, আপোষবিরোধী, অসংযমী ও নিষ্ঠুর। ভাল সব কিছুকেই তারা ঘৃণা করবে।
{3:4} তারা হবে বিশ্বাসঘাতক, বেপরোয়া, গর্বান্ধ। ঈশ্বরের চেয়ে তারা ভোগবিলাসকেই ভালবাসবে।
{3:5} ধর্মের বাহ্যিক আচার অনুষ্ঠান তারা আঁকড়ে থাকবে কিন্তু তার অন্তর্নিহিত প্রভাবকে তারা অস্বীকার করবে। এই ধরণের লোকদেরর সংস্পর্শ তোমরা এড়িয়ে চলবে।
{3:6} এদের মধ্যে কেউ কেউ অন্দরমহলে ঢুকে পড়ে এবং দুর্বল প্রকৃতির মেয়েদের করায়ত্ত করে। এইসব মেয়েদের মন দুর্বল, অতীতের পাপভারে ভারাক্রান্ত এবং নানা কামনা বাসনার অধীন।
{3:7} এরা সবসময় শিক্ষা গ্রহণ করতে প্রস্তুত কিন্তু কখনোই সত্যজ্ঞান লাভ করতে পারে না।
{3:8} জানেস ও জাম্ব্রেস যেভাবে মোশির বিরোধিতা করেছিল, এইসব লোকেরা ঠিক সেইভাবে সত্যের বিরোধিতা করে। এদের বোধশক্তি নিষ্ক্রিয় এবং বিন্দুমাত্র ধর্মবিশ্বাস এদের নেই।
{3:9} বেশী দূর তারা এগোতে পারে না। মোশির সেই দুই ব্যক্তির মত সকলের সামনে এদের মূর্খতা প্রকাশ পাবে।
{i3:10} শেষ নির্দেশ
{3:10} তুমি আমার শিক্ষা, আচরণ, আমার জীবনের উদ্দেশ্য, বিশ্বাস, ধৈর্য, ভালবাসা, দৃঢ়তা লক্ষ্য করেছ।
{3:11} এ্যাণ্টিয়কে, ইকনিয়ামে ও লুস্ত্রায় আমার উপর যে নির্যাতন হয়েছিল, তা তুমি দেখেছ। কিন্তু প্রভু আমাকে এসব থেকে বাঁচিয়েছেন।
{3:12} যারা বাস্তবিকই যীশু খ্রীষ্টের সঙ্গে যুক্ত হয়ে ধর্মনিষ্ঠ জীবন যাপন করতে চায় তারা নির্যাতিত হবে।
{3:13} অপরপক্ষে দুষ্ট প্রকৃতির লোক ও প্রতারকদের অবস্থা মন্দ থেকে আরও মন্দ হবে। তারা অন্যদের ভুল পথে নিয়ে যায়, নিজেরাও পথ হারায়।
{3:14} কিন্তু তোমায় বলি, তুমি যা কিছু শিখেছ এবং নিঃসন্দেহে বিশ্বাস করেছ, তা পালন করে চল। মনে রেখ, কাদের কাচে তুমি এসব শিক্ষা পেয়েছ
{3:15} এবং কিভাবে ছোটবেলা থেকেই পবিত্র শাস্ত্র জেনেছ। এই শাস্ত্রজ্ঞান যীশু খ্রীষ্টে বিশ্বাসের মধ্য দিয়েই তোমাকে পরিত্রাণ লাভের পথ নির্দেশ করতে পারে।
{3:16} সমগ্র শাস্ত্রই ঈশ্বরের দ্বারা অনুপ্রাণিত এবং শিক্ষাদানের উপযোগী। এর দ্বারা সব দোষ দেখানো যায়, তেমনি ভুল সংশোধন করে মানুষকে ধর্মপথে পরিচালিত করা যায়।
{3:17} এইভাবে সেবা করা সর্বাংশে যোগ্য হয় এবং সর্বপ্রকার সৎকর্মের জন্য প্রস্তুত থাকে।
{4:1} ঈশ্বর এবং যিনি জীবিত ও মৃতদের ভাবী বিচারক সেই যীশু খ্রীষ্টের উপস্থিতিতে তাঁরই আবির্ভাব ও তাঁরর আসন্ন রাজত্বের কথা স্মরণে রেখে তোমার কাছে আমার সনির্বন্ধ অনুরোধ,
{4:2} তুমি খ্রীষ্টের বাণী প্রচার কর, সময় অসময়ের বিচার না করে প্রচারের কাজ করে যাও। সকলের মনে দৃঢ় পত্যয় জাগাও, সবাইকে সতর্ক কর, উৎসাহ দাও, অসীম ধৈর্য সহকারে শিক্ষাদান করে যাও।
{4:3} কারণ এমন দিন আসবে যখন মানুষ সারগর্ভ শিক্ষা অগ্রাহ্য করবে, তারা নিজেদের রুচি অনুযায়ী শুধু মনের মত কথা শুনবার জন্য বহু গুরু জোগাড় করে নেবে।
{4:4} সত্যের প্রতি বিমুখ হয়ে কল্পকাহিনীর আকর্ষণে বিপথে যাবে।
{4:5} কিন্তু সর্ব অবস্থায় তুমি নিজেকে সংযত রেখ, দুঃখ-যন্ত্রণা সহ্য কর, সুসমাচার প্রচারের কাজ করে যাও, উদ্যাপন কর তোমার সেবাব্রত।
{4:6} আমার জীবন বলিদানের কাল আসন্ন। যাবার সময় হল।
{4:7} জীবনের সংগ্রাম আমি সুষ্ঠুভাবে সম্পন্ন করেছি, নিরূপিত পথের শেষ পর্যন্ত দৌড়েছি। বিশ্বাস আমার এখনও অটুট রয়েছে।
{4:8} ধর্মনিষ্ঠার পুরস্কার আমার জন্য তোলা রয়েছে। শেষের সেই দিনে ন্যায়বিচারক প্রভু আমাকে বিজয়মুকুট দেবেন — শুধু আমাকে নয়, যারা অধীর আগ্রহে তাঁর আবির্ভাবের প্রতীক্ষায় রয়েছে, তাদেরও দেবেন।
{i4:9} ব্যক্তিগত কথা
{4:9} তুমি যত তাড়াতাড়ি পার আমার কাছে আসতে চেষ্টা কর।
{4:10} দেমাস এই জগত সংসারের প্রতি আসক্ত হয়ে আমাকে ছেড়ে থেসালনিকায় চলে গেছে। ত্রোসেন্স্ চলে গেছে গালাতীয়ায় ও তীত চলে গেছে দালমাতিয়ায়।
{4:11} কেবল লুকই রয়েছেন আমার সঙ্গে। মার্ককে সঙ্গে নিয়ে এস, সে আমাকে কাজে সাহায্য করতে পারেব।
{4:12} তুখিকাসকে আমি ইফিসাসে পাঠিয়েছি।
{4:13} ত্রোয়াতে কারপাসের বাড়িতে আমি যে গরম জামা ফেলে এসেছি, সেটা আসার সময় নিয়ে এস। সেই সঙ্গে বইগুলিও এনো, বিশেষ করে পুঁথিগুলি।
{4:14} ধাতুশিল্পী আলেকজাণ্ডার আমার ভয়ানক ক্ষতি করেছে। প্রভুই তার কাজের প্রতিফল দেবেন।
{4:15} তুমিও তার সম্বন্ধে সাবধান থেক, কারণ সে আমাদের প্রচারকাজে দারুণ বাধা দিয়েছে।
{4:16} প্রথমবার যখন আমার বিচার হয় তখন কেউ আমার পক্ষে দাঁড়ায়নি। সকলেই আমায় পরিত্যাগ করেছিল। ঈশ্বর যেন তাদের অপরাধ না নেন।
{4:17} কিন্তু প্রভু আমার পাসে দাঁড়িয়ে আমাকে শক্তি দিয়েছিলেন যেন তাঁর বাণী আমি সর্বজাতির কাছে সম্পূর্ণভাবে প্রচার করতে পারি। আমি মৃত্যুর মুখ থেকে রক্ষা পেয়েছি।
{4:18} প্রভুই আমায় সমস্ত বিপদ থেকে রক্ষা করবেন এবং নিরাপদে স্বর্গরাজ্যে নিয়ে যাবেন। সর্বযুগে সকল মহিমা তাঁরই। আমেন।
{i4:19} শেষ শুভেচ্ছা
{4:19} প্রিসিল্লা ও আকিলা এবং ওনিসিফোরাসের বাড়ির সকলকে আমার শুভেচ্ছা জানিও।
{4:20} এরাস্টাস করিন্থে রয়ে গেল এবং ষ্ট্রফিমাস অসুস্থ হওয়ার জন্য তাকে মিলিতাসে রেখে এলাম।
{4:21} শীতকালের আগেই তুমি আমার কাছে আসতে চেষ্টা করো। ইউবোলাস, পুডেন্স, লিনাস, ক্লডিয়া ও অন্যান্য ভাইয়েরা তোমাদের শুভেচ্ছা জানিয়েছেন।
{4:22} প্রভু তোমার অন্তরে বিরাজ করুন। ঈশ্বর তোমাদের সকলের মঙ্গল করুন।
