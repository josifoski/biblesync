{i1:1} লেখকের উদ্দেশ্য
{1:1} যীশু খ্রীষ্টের প্রকাশিত বাক্য। প্রভু পরমেশ্বর স্বয়ং এই বাক্য প্রকাশ করলেন যেন, অনতিবিলম্বে যা অবশ্যই ঘটবে সেই সমস্ত বিষয় তিনি তাঁর সেবকদের অবহিত করতে পারেন। খ্রীষ্ট স্বর্গ‍দূত পাঠিয়ে তাঁর সেবক যোহনের কাছে সেই সমস্ত বিষয় ব্যক্ত করেছেন।
{1:2} যোহন দিব্যদর্শনে যা কিছু প্রত্যক্ষ করেছেন, এখানে তারই বিবরণসহ ঈশ্বরের বাণী ও খ্রীষ্টের সুসমাচার সম্পর্কে সাক্ষ্য দিয়েছেন।
{1:3} ভাবীকালের এই দিব্যদর্শনের বিবরণ যে পাঠ করে সে ধন্য এবং এতে লিখিত নির্দেশগুলি শুনে যারা পালন করে, তারা ধন্য। কারণ সমাগত সেই কাল।
{i1:4} সপ্ত মণ্ডলীর উদ্দেশ্যে শুভেচ্ছা
{1:4} এশিয়া প্রদেশের সপ্ত মণ্ডলী সমীপে যোহনের শুভেচ্ছা: যিনি আছেন, ছিলেন এবং যাঁর আবির্ভাব আসন্ন, তাঁর কাছ থেকে, তাঁর সিংহাসনের সম্মুখের সপ্ত আত্মার কাছ থেকে,
{1:5} এবং ‘বিশ্বস্ত সাক্ষী, ‘মৃতলোক থেকে প্রথমজাত’ ও ‘পৃথিবীর রাজাধিরাজ’ যীশুখ্রীষ্টের কাছ থেকে, অনুগ্রহ ও শান্তি তোমাদের উপরে বর্ষিত হোক।যিনি আমাদের ভালবাসেন এবং নিজের রক্ত সিঞ্চন করে আমাদের পাপমুক্ত করেছেন
{1:6} ও আমাদের সকলকে এক রাজ্যের অন্তর্ভুক্ত করে তাঁর ঈশ্বর ও পিতার পুরোহিত রৃপে নিযুক্ত করেছেন, গৌরব ও মহিমা যুগে যুগে তাঁরই হোক - আমেন।
{1:7} দেখ, মেঘবাহনে তিনি আসিতেছেন! প্রতিটি নয়ন তাঁকে দেখবে, দেখবে তারাও যারা তাঁকে বিদ্ধ করেছিল। পৃথিবীর সমস্ত মানবগোষ্ঠী তাঁর জন্য বিলাপ করবে। অবশ্যই করবে, আমেন।
{1:8} প্রভু পরমেশ্বর বলেন, ‘আমিই আল্ফা ও ওমেগা’। তিনি আছেন, ও ছিলেন ও তাঁর আবির্ভাব আসন্ন। তিনিই সর্বশক্তিমান।
{i1:9} যোহনের দিব্যদর্শনে খ্রীষ্ট
{1:9} আমি যোহন, তোমাদের ভ্রাতা, তোমাদের সঙ্গে যীশুতে সংযুক্ত এবং একই যন্ত্রণা, একই রাজ্যাধিকার এবং সহিষ্ণুতার শরিক। আমি ঈশ্বরের বাণী প্রচার এবং যীশুর পক্ষে সাক্ষ্য দেওয়ার অপরাধে পাটমস্ দ্বীপে নির্বাসিত ছিলাম।
{1:10} আমি পবিত্র আত্মার আবেশে প্রভুর দিএনে ছিলাম। তখন আমার পিছনে তূর্যনির্ঘোষের মত তীব্র এক কণ্ঠস্বর শুনতে পেলাম।
{1:11} ঘোষিত হল এই বাণী, ‘তুমি যা কিছু দেখছ সবই একটি গ্রন্থে লেখ এবং ইফিসাস্, স্মার্ণা, পর্গামাস্, থুয়াতিরা, সার্দিস, ফিলাডেলফিয়া ও লায়োদেকিয়া — এই সপ্ত মণ্ডলীর কাছে পাঠিয়ে দাও।
{1:12} কার কণ্ঠস্বর আমাকে এ কথা বলছে তা দেখার জন্য আমি ঘুরে দাঁড়ালাম। দেখলাম, সাতটি স্বর্ণময় দীপাধার রয়েছে সেখানে।
{1:13} সেই সাতটি দীপাধারের মাঝখানে দেখলাম মানবপুত্রের মত এক পুরুষকে। তাঁর পরণে আপাদ লম্বিত বেশ স্বর্ণপট্টে বেষ্টিত তাঁর বক্ষ,
{1:14} মস্তক ও কেশ শ্বেত পশম ও তুষারের মত শুভ্র, নয়ন যেন বহ্ণিশিখা।
{1:15} তাঁর চরণদুটি অগ্নিশোধিত পিতলের মত উজ্জ্বল এবং কণ্ঠস্বর যেন জলপ্রপাতের গম্ভীর গর্জন।
{1:16} তাঁর দক্ষিণ হস্ত বিধৃত সপ্ত নক্ষত্র, মুখ থেকে নির্গত দ্বি-ধার তীক্ষ্ণ এক তরবাইর, মুখমণ্ডল পূর্ণদীপ্ত সূর্যের মত।
{1:17} তাঁকে দেখামাত্র আমি তাঁর চরণপ্রান্তে মৃতবৎ পতিত হলাম। তিনি দক্ষিণ হস্ত প্রসারিত করে আমাকে স্পর্শ করলেন, বললেন,
{1:18} ভয় করো না, আমিই আদি এবং অন্ত। আমি জীবন্ময়, আমি মৃত্যুবরণ করেছিলাম, কিন্তু দেখ এখন আমি যুগ পর্যায়ে যুগে যুগে জীবিত। মৃত্যু ও পাতালের চাবি রয়েছে আমার হাতে।
{1:19} এখন তুমি যা কিছু দেখলে, সব লেখ। বর্তমানে এবং ভবিষ্যতে এর সব কিছুই ঘটবে।
{1:20} আমার ডান হাতে যে সাতটি তারা দেখলেল তার এবং ঐ সাতটি সোনার দীপাধারের নিগূঢ় তত্ত্ব হচ্ছে এই, ঐ সাতটি তারা সাতটি মণ্ডলীর দূত এবং সাতটি দীপাধার হচ্ছে সাতটি মণ্ডলী।
{i2:1} সপ্ত মণ্ডলীর প্রতি প্রভুর নির্দেশ
{2:1} ইফিসাস মণ্ডলীর দূতকে লেখঃ “যিনি দক্ষিণ হাতে সপ্ত নক্ষত্র ধারণ করে আছেন, যিনি সপ্ত স্বর্ণ-দীপাধারের মাঝে ভ্রমণ করেন,
{2:2} তিনি বলছেন, তোমার সমস্ত কাজকর্ম, তোমার পরিশ্রম, ধৈর্য ও সহিষ্ণুতা সব কিছুই আমি জানি। আমি জানি তুমি মন্দ লোকদের সহ্য করতে পার না। যারা নিজেদের প্রেরিত শিষ্য বলে, কিন্তু আসলে তা নয়, তাদের তুমি যাচাই করে দেখেছ, জেনেছ তারা ভণ্ড কপট।
{2:3} তোমার ধৈর্য আছে। তুমি আমার নামের জন্য অনেক কিছু সহ্য করেছ। কখনও ক্লান্ত হওনি।
{2:4} তবুও তোমার বিরুদ্ধে আমার বক্তব্য এই, তুমি প্রথম প্রেম থেকে বিচ্যুত হয়েছ।
{2:5} ভেবে দেখ, কোথা থেকে কোথায় তোমার পতন হয়েছে। মন পরিবর্তন কর এবং তুমি প্রথমে যে সব কাজ করতে তা-ই কর। যদি না কর এবং মন পরিবর্তন না কর তাহলে আমি তেমার কাছে যাব এবং তোমার দীপাধার অপসারিত করব।
{2:6} কিন্তু একটি গুণ তোমার আছে। নিকোলাস্-পন্থীদের যেসব কার্যকলাপ আমি ঘৃণা করি, ত তুমিও তা ঘৃণা কর।
{2:7} শোনার মত কান যচার আছে সে শুনুক, পবিত্র আত্মা সকল মণ্ডলীকে কি বলছেন, “যে জয়ঈ হবে তাকে আমি পরম দেশে ঈশ্বরের উদ্যানের জীবনবৃক্ষের ফল খেতে দেব।”
{2:8} স্মার্ণা মণ্ডলীর দূতকে লেখ: যিনি আদি এবং অন্ত, যিনি মৃত্যুবরণ করেছিলেন এবং পুনর্জীবিত হয়েছেন, তিনি বলছেনঃ
{2:9} তোমার দুঃখক্লেশ ও দারিদ্র্যের কথা আমি জানি। কিন্তু তা সত্ত্বেও তুমি ধনী। যারা ইহুদী বলে নিজেদের পরিচয় দেয় অথচ আসলে তা নয়, শয়তানের সমাজভুক্ত তারা যে তোমার নিন্দা করছে তাও আমি জানি।
{2:10} ভারী দুঃখকষ্টের জন্য তুমি ভীত হয়ো না। দেখ, তোমাদের যাচাই করার জন্য শয়তান তোমাদের কয়েকতজনকে কারারুদ্ধ করতে উদ্যত, দশ দিন তোমাদের নির্যাতন সহ্য করতে হব। তুমি আমরণ বিশ্বস্ত থেক, তাহলে আমি তোমাকে জীবন-মুকুট দান করব।
{2:11} শোনার মত কান যার আছে সে শুনুক, পবিত্র আত্মা সকল মণ্ডলীকে কি বলচেন। যে জয়ী হবে দ্বিতীয় মৃত্যু তার কোন অনিষ্ট করতে পারবে না।
{2:12} পর্গামাস মণ্ডলীর দূতকে লেখ: দ্বি-ধার তীক্ষ্ণ তরবারি যিনি ধারণ করেন তিনি বলেছনঃ
{2:13} আমি জানি তোমার নিবাস কোথায়, সেখানে রয়েছে শয়তানের সিংহাসন। তুমি আমার নামে নির্ভর করেছ। আমার প্রতি বিশ্বাস হারাওনি। এমনকি তোমাদের মাঝে যেখানে শয়তানের বসতি সেখানে যখন আমার বিশ্বস্ত সাক্ষী আন্তিপাস নিহত হয়েছিল তখনও বিশ্বাস হারাওনি।
{2:14} তবুও তোমার বিরুদ্ধে আমার কিছু বলা আছে। তোমাদের ওখানে বিলিয়মের মতাবলম্বী কিছু লোক আছে। এই বিলিয়ম ইসরায়েলীদের সম্মুখে বাধা সৃষ্টি করতে বালাককে পরামর্শ দিয়েছিল, যেন তারা প্রতিমার প্রসাদ গ্রহণ করে এবং ব্যভিচার করে।
{2:15} সেইরকম নিকোলাস-পন্থী কিছু লোক তোমাদের মাঝে রয়েছে।
{2:16} অতএব মন পরিবর্তন কর, তা না হলে আমি শীঘ্রই তোমার কাচে যাব এবং আমার মুখনিঃসৃত তরবারির রদ্বারা তাদের বিরুদ্ধে সংগ্রাম করব।
{2:17} শোনার মত কান যার আছে সে শুনুক, পবিত্র আত্মা সকল মণ্ডলীকে কি বলছেন। যে জয়ী হবে তাকে আমি গুপ্ত মান্নার অংশ দেব। এক খণ্ড শ্বেতপাথরও দেব তাকে, সেই পাথরের উপর লেখা আছে এক নতুন নাম। সেই নাম যাকে দেওয়অ হয়েছে সে ছাড়া আরর কেউ জানে না।
{2:18} থিয়াতীরা মণ্ডলীর দূতকে লেখ: যিনি ঈশ্বর-তনয়, নয়ন যার বহ্নিশিখার মত, চরণ উজ্জ্বল পিতলের মত, তিনি বলছেনঃ
{2:19} আমি তোমার সমস্ত কাজকর্ম জানি। তোমার প্রেম, বিশ্বাস, সেবা ও সহিষ্ণুতার কথা জানি, তোমার শেষের কার্যগুলি যে পূর্বের কার্যকে অতিক্রম করে গেছে তাও আমি জানি।
{2:20} তবুও তোমার বিরুদ্ধে আমার বক্তব্য এই যে তুমি ঈষেবল নামে নারীকে প্রশ্রয় দিচ্ছ। সে নিজেকে নবী বলে জাহির রকরে এবং আমার সেবকদের লাম্পট্য ও প্রতিমার প্রসাদ গ্রহণ করার শিক্ষা দিয়ে বিপথে নিয়ে যাচ্ছে।
{2:21} আমি তাকে অনুতাপ ও মন পরিবর্তন করার সময় দিয়েছিলাম। কিন্তু সে তার দুষ্কর্মের জন্য অনুতাপ করতে রাজী নয়।
{2:22} দেখ, যদি সে তার দুষ্কর্মের জন্য অনুতাপ না করে তাহলে আমি তাকে নিদারুণ যন্ত্রণায় শয্যাশায়ী করব এবং যারা তার সঙ্গে ব্যভিচারে রত তাদেরও মহাসঙ্কটে ফেলব যদি তারা অনুতপ্ত হয়ে তার সংসর্গ ত্যাগ না করে।
{2:23} আমি তার সন্তানদেরর সংহারক করব। ফলে সকল মণ্ডলী জানবে যে আমিই হৃদয় ও মর্মমূল অড়ুসন্ধান করি এবং আমি তোমাদের প্রত্যেককে তার কর্ম অনুযায়ী প্রতিফল দেব।
{2:24} কিন্তু থিয়াতীরা মণ্ডলীর অন্যান্য যারা এই মতাবলম্বী নয়, যারা শয়তানের তথাকথিত নিগূঢ় তত্ত্ব অবগত নয়, তাদের সবাইকে আমি বলছি, তোমাদের উপরে আমি আর কোন বোঝা চাপাব না।
{2:25} তোমাদের উপর যে দায়িত্ব আছে, আমি না আসা পর্যন্ত শুধু তা-ই পালন কর।
{2:26} যে জয়ী হবে, শেষ পর্যন্ত আমার নির্দেশিত কার্য করবে, আমি নিজে আমার পিতার কাছ থেকে যেমন কর্তৃত্ব লাভ করেছি, তাকে
{2:27} তেমনি আমি সর্বজাতির উপরে কর্তৃত্ব দেব। কুম্ভকার যেমন মাটির পাত্র চূর্ণবিচূর্ণ করে সেও তেমনি তাদের চূর্ণবিচূর্ণ করবে, শাসন করবে তাদের লৌহদণ্ডে।
{2:28} আমি তাকে দেব প্রভাতী তারা।
{2:29} শোনার মত কান যার আছে সে শুনুক পবিত্র আত্মা সকল মণ্ডলীকে কি বলছেন।
{3:1} সার্দিশ মণ্ডলীর দূতকে লেখ: যিনি ঈশ্বরের সপ্ত আত্মা ও সপ্ত নক্ষত্র ধারণ করে আছেন, তিনি বলছনঃ আমি তোমার সমস্ত কার্যকলাপ জানি। তুমি নামেই জীবিত, কিন্তু প্রকৃতপক্ষে মৃত।
{3:2} জেগে ওঠ, এবং তোমার যা কিছু মৃতকল্প হয়ে আছে সঞ্জীবিত কর। কারণ আমি দেখেছি, আমার ঈশ্বরের দৃষ্টিতে তোমার কোন কাজই সুসম্পন্ন হয় নি।
{3:3} যে শিক্ষা তুমি পেয়েছ ও শুনেছ তা স্মরণ কর। সবই সযত্নে পালন কর এবং মন পরিবর্তন কর। তুমি যদি জেগে না থাক, তাহলে আমি চোরের মত তোমার কাছে যাব। কোন মুহূর্তে তোমার কাছে যাব তা কখনও তুমি জানতে পারবে না।
{3:4} তবুও সার্দিসে এমন কিছু লোক রয়েছে যারা তাদের বসন অশুচি করে নি। তারা শুভ্রবাস পরিহিত হয়ে আমার সঙ্গে চলাফেরা করবে, কারণ তারা যোগ্য।
{3:5} যে বিজয়ী হবে তাকে শুভ্রবাস পরানো হবে। আমি তার নাম জীবনপুস্তক থেকে মুছে ফেলব না। আমার পিতা এবং তাঁর দূতবৃন্দের সমক্ষে আমি তাকে স্বীকৃতি দেব।
{3:6} শোনার মত কান যার আছে সে শুনুক পবিত্র আত্মা সকল মণ্ডলীকে কি বলছেন।
{3:7} ফিলাডেলফিয়া মণ্ডলীর দূতকে লেখ: যিনি পবিত্র সত্য স্বরূপ, — দাউদের চাবি রয়েছে তাঁর কাছে, তিনি কুলে দিলে কেউ বন্ধ করতে পারে না কিম্বা বন্ধ করলে কেউ খুলতে পারে না, — তিনি বলছেনঃ
{3:8} আমি তোমার কার্যকলাপ জানি, আমি তোমার সামনে একটি দ্বার খোলা রেখেছি, তা বন্ধ করার ক্ষমতা কারও নেই। আমি জানি তোমার সামর্থ্য অল্প হলেও তুমি আমার নির্দেশ পালন করেছ। আমাকে অস্বীকার কর নি।
{3:9} শয়তানের সমাজভুক্ত যে সব লোক নিজেদের ইহুদী বলে পরিচয় দেয় অথচ তা নয়, তারা মিথ্যাবাদী, তুমি দেখবে তাদের কি দশা আমি করি। আমি তাদের তোমার পায়ে পড়ে প্রণাম করতে বাধ্য করব। তারা জানবে যে আমি তোমাদের ভালবাসি।
{3:10} তুমি নমার নির্দেশে ধৈর্য ধারণ করেছ, তাই পৃথিবীনিবাসীদের পরীক্ষার জন্য সমগ্র জগতে যে সঙ্কটকাল আসন্ন তা থেকে আমি তোমাকে অব্যাহতি দেব।
{3:11} আমি শীঘ্রই আসছি, তোমার যা কিছু আছে তা সযত্নে রক্ষা কর। কেউ যেন তোমার প্রাপ্য মুকুট অপহরণ করতে না পারে।
{3:12} যে জয়ী হবে আমি তাকে আমার ঈশ্বরের মন্দিরের স্তম্ভস্বরূপ করব, সে কখনও স্থানচ্যূত হবে না। তার উপরে আমি লিখব আমার ঈশ্বরের নাম। লিখব আমার ঈশ্বরের নতুন নগরীর নাম — নতুন জেরুশালেম যা স্বর্গ থেকে, আমার ঈশ্বরের কাছ থেকে নেমে আসছে। আর লিখব আমার নিজের নতুন নাম।
{3:13} শোনার মত কান যার আছে সে শুনুক পবিত্র আত্মা সকল মণ্ডলীকে কি বলছেন।
{3:14} লায়দেকিয়া মণ্ডলীর দূতকে লেখ: যাঁর নাম আমেন, যিনি বিশ্বস্ত ও প্রকৃত সাক্ষী, ঈশ্বরের সকল সৃষ্টির উৎস যিনি, তিই বলছেনঃ
{3:15} তোমার কার্যকলাপ আমি জানি, তুমি শীতল নও, উষ্ণও নও। তুমি শীতল না হয় উষ্ণ হলে ভাল হত।
{3:16} তুমি কবোষ্ণ, না শীতল না উষ্ণ। তাই আমি তোমাকে আমার মুখ থেকে উদবমন করব।
{3:17} তুমি বলে থাক, আমি ধনী, সমৃদ্ধিশালী, আমার কোন অভাব নেই। কিন্তু তুমি জান না যে তুমি কত হতভাগ্য, কৃপার পাত্র, দরিদ্র, অন্ধ এবং উলঙ্গ।
{3:18} এইজন্যই আমি তোমাকে পরামর্শ দিচ্ছি, তুমি আমার কাছ থেকে এই জিনিসগুলো কিনে নাও–অগ্নিশুদ্ধ কাঞ্চন, যেন ধনী হতে পার, শুভ্র বসন, যার দ্বারা তোমার নগ্নতার লজ্জা হবে আবৃত, এবং কাজল, যা চোখে লাগালে তুমি দেখতে পাবে।
{3:19} আমি যাদের ভালবাসি তাদের শাসন ও সংশোধন করি। সুতরাং সচেষ্ট হও, মন পরিবর্তন কর।
{3:20} দেখ, আমি দুয়ারে দাঁড়িয়ে করাঘাত করছি। যে আমার ডাক শুনে দুয়ার খুলে দেয়, আমি ভতরে তার কাছে যাব, তার সঙ্গে পানাহার করব, সেও আমার সঙ্গে পানাহার করবে।
{3:21} আমি নিজে যেমন বিজয়ী হয়েছি, আমার পিতার সঙ্গে সিংহাসনে উপবেশন করেছি তেমনি যে জয়ী হবে, তাকে আমি আমার সঙ্গে সিংহাসনে বসার অধিকার দেব।
{3:22} শোনার মত কান যার আছে সে শুনুক পবিত্র আত্মা সকল মণ্ডলীকে কি বলছেন।
{i4:1} দিব্যদর্শনে স্বর্গ
{4:1} এরপর আমি তাকিয়ে দেখলাম স্বর্গের একটি উন্মুক্ত দ্বার এবং তূর্যনির্ঘোষের মত যে কণ্ঠস্বর ধ্বনিত হল, ‘এখানে উঠে এস, এর পরে যা ঘটবে তা আমি তোমাকে দেখাব।’
{4:2} আমি তৎক্ষনাৎ পবিত্র আত্মায় আবিষ্ট হলাম। দেখলাম, স্বর্গে রয়েছে এক সিংহাসন, তার উপরে আসীন এক ব্যক্তি।
{4:3} সিংহাসনে উপবেশনকারীর রূপ সূর্যকান্ত মণির মত, সার্দিসের মাণিক্যের মত। সিংহাসন ঘিরে রয়েছে এক মেঘধনু যার শোভা মরকত মণির মত।স্বর্গীয় উপাসনা
{4:4} সেই সিংহাসনের চারদিকে রয়েছে আরও চব্বিশটি সিংহাসন। সেগুলিতে বসে আছেন চব্বিশজন প্রবীণ। তাঁদের পরণে শুভ্রবসন, মস্তকে সুবর্ণ কিরীট।
{4:5} সেই সিংহাসন থেকে নির্গত হচ্ছে বিদ্যুৎশিখা, ধ্বনিতরঙ্গ ও বজ্রনিনাদ। সিংহাসনের সম্মুখে জ্বলছে সাতটি দীপ্ত প্রদীপ, ঈশ্বরের সপ্ত আত্মা।
{4:6} মনে হচ্ছিল, সিংহাসনের সামনে রয়েছে স্ফটিকের মত স্বচ্ছ এক কাচের সমুদ্র। সিংহাসন ঘিরে চারিদিকে বিদ্যমান চার প্রাণী। তাঁদের সম্মুখ ও পশ্চাদ্ভাগ চক্ষুতে পরিপূর্ণ।
{4:7} প্রথম প্রাণী সিংহ সদৃশ, দ্বিতীয় প্রাণী বৃষ সদৃশ, তৃতীয় প্রাণী উড়ন্ত ঈগল পাখির মত।
{4:8} সেই প্রাণী চতুষ্টয়ের প্রত্যেকের ছয়টি পাখা। তাদের সর্বাঙ্গে, ভিতরে ও বাইরে রয়েছে অসংখ্য চক্ষু। দিবসরজনী অবিরাম তাঁরা উচ্চারণ করে চলেছেন, “পবিত্র, পবিত্র, পবিত্র প্রভু, সর্বশক্তিমান ঈশ্বর, তিনি ছিলেন, তিনি আছেন এবং তাঁর আবির্ভাব আসন্ন।”
{4:9} সেই প্রাণীরা যখনই সিংহাসনে আসীন চিরজীবী পুরুষের মহিমা ও গরিমা কীর্তন করছিলেন, তাঁর পর্শস্তি করছিলেন,
{4:10} তখনই সেই চব্বিশ জন প্রবীণ সিংহাসনে আসীন পুরুষের সম্মুখে ভূমিষ্ঠ হয়ে সনাতন পুরুষের পূজা করছিলেন। তাঁরা তাঁদের মুকুট সিংহাসনের সম্মুখে খুলে রেখে এই স্তব করছিলেনঃ
{4:11} হে আমাদের প্রভু, আমাদের আরাধ্য ঈশ্বর, গৌরব, প্রশস্তি ও পরাক্রম তোমারই, কেননা তুমিই সর্বলোকের স্রষ্টা তোমারই ইচ্ছায় সকলের সৃষ্টি ও স্থিতি।
{i5:1} মুদ্রাঙ্কিত গ্রন্থ
{5:1} আমি দেখলাম সিংহাসনে উপবিষ্ট পুরুষের ডান হাতে একটি গ্রন্থ রয়েছে, তার ভিতরে ও বাইরে দুদিকেই লেখা সাতটি মোহর দিয়ে সীল করা।
{5:2} দেখলাম, এক মহাপরাক্রান্ত স্বর্গদূত উচ্চকণ্ঠে ঘোষণা করলেন, “সীলমোহর ভেঙ্গে এই গ্রন্থ খোলার যোগ্যতা কার আছে?” —
{5:3} কিন্তু স্বর্গে, মর্ত্যে বা পাতালে এমন কাউকে পাওয়া গেলে না যার ঐ গ্রন্থ খোলার ও তাতে কি লেখা আছে তা পড়ার যোগ্যতা আছে।
{5:4} গ্রন্থটি খোলার এবং পড়ার মত যোগ্য কাউকে পাওয়া গেল না বলে আমি কাঁদতে লাগলাম।
{5:5} তখন প্রবীণদের একজন আমাকে বললেন, কেঁদো না, দেখ, যিনি ‘যিহুদা-কেশরী’ ও ‘দাউদকুলতিলক’ তিনি জয়ী হয়েছেন। তিনিই সাতটি সীলমোহর ভেঙ্গে ঐ গ্রন্থ খুলে পাঠ করতে পারেন।
{5:6} তখন দেখলাম সিংহাসন ও চার প্রাণীর মধ্যবর্তী স্থানে প্রবীণদের মাঝে দাঁড়িয়ে আছেন এক মেষশাবক। দেখে মনে হল, তিনি নিহত হয়েছিলেন। তাঁর সাতটি শৃঙ্গ এবং সাতটি নেত্র। সেই নয়নসপ্তক সারা পৃথিবীতে প্রেরিত ঈশ্বরের সপ্ত আত্মা।
{5:7} তিই গিয়ে সিংহাসনে উপবিষ্ট পুরুষের ডান হাত থেকে সেই গ্রন্থটি গ্রহণ করলেন।
{5:8} গ্রহণ করার পর সেই প্রাণীচতুষ্টয় এবং চব্বিশজন প্রবীণ ভূমিষ্ঠ হয়ে মেষশাবককে প্রণাম করলেন। তাঁদের প্রত্যেকের হাতে একটি বীণা ও সুগন্ধি ধূপে পূর্ণ একটি সোনার পাত্র ছিল। পুণ্যাত্মাদের প্রার্থনাই হল সেই ধূপ।
{5:9} তাঁরা একটি নূতন স্তোত্র গাইছিলেনঃ “এই গ্রন্থ গ্রহণ ও তার মোহর ভাঙ্গার যোগ্যতা তোমারই আছে, কেননা নিহত হয়েছিলে তুমি। নিজ শোণিতের বিনিময়ে তুমি ঈশ্বরের জন্য অর্জন করেছসকল গোষ্ঠী, ভাষা, সমাজ ও জাতির মানুষের মুক্তি।
{5:10} আমাদের আরাধ্য ঈশ্বরের জন্য তুমি তাদের নিয়ে গঠন করেছ এক রাজ্য, এক যাজক-সমাজ তারাই রাজত্ব করবে এই পৃথিবীতে।
{5:11} এর পরে আমি দেখলাম, সিংহাসন, প্রাণী চতুষ্টয় ও প্রবীণবৃন্দকে ঘিরে দাঁড়িয়ে আছেন সহস্র সহস্র, অযুত অযুত স্বর্গদূত। শুনতে পেলাম তাঁদের কণ্ঠস্বর।
{5:12} তাঁরা উচ্চকণ্ঠে গাইছিলেনঃসেই নিহত মেষশাবকইক্ষমতা, ঐশ্বর্য, প্রজ্ঞা, পরাক্রমগৌরব, মহিমা ও প্রশস্তি গ্রহণের যোগ্য।”
{5:13} আরও শুনলাম, স্বর্গ মর্ত্য, পাতাল ও সমুদ্র গর্ভের সকল সৃষ্ট বস্তু স্তবে মুখর হয়েছেঃ “স্তুতি মহিমা, গৌরব ও পরাক্রমযুগে যুগে, কালে কালেসিংহাসনে আসীন ঈশ্বর এবংমেষশাবকের প্রতি নিবেদিত হোক।”
{5:14} তখন সেই প্রাণীচতুষ্টয় বললেন, আমেন। আর সেই প্রবীণেরা ভূমিষ্ঠ হয়ে আরাধনা করলেন।
{i6:1} গ্রন্থ উন্মোচন
{6:1} এর পরে আমি মেষশাবককে সাতটি সীলমোহরের একটি খুলতে দেখলাম এবং শুনলাম সেই প্রাণীচতুষ্টয়ের একজন বজ্রকণ্ঠে বলছেন, ‘এস’।
{6:2} তখন দেখলাম, একটি শ্বেত অশ্ব, তার পৃষ্ঠে উপবিষ্ট ধনুর্ধারী এক ব্যক্তি। তাকে একটি মুকুট দেওয়অ হল। সে বিজয়ীর মত জয়যাত্রায় বেরিয়ে গেল।
{6:3} তিনি যখন দ্বিতীয় সীলমোহর খুললেন তখন আমি দ্বিতীয় প্রাণীকে বলতে শুনলাম, ‘এস’।
{6:4} তখন আর একটি অশ্ব বেরিয়ে এল, এটির বর্ণ লাল। এর আরোহীকে পৃথিবী থেকে শান্তি হরণ করার ও মানব সন্তানদের মধ্যে পরস্পরকে হত্যা করার প্ররোচনা দেওয়অর ক্ষমতা দেওয়া হল, বিরাট এক তরবারিও তাকে দেওয়অ হল।
{6:5} এর পরে তিনি তৃতীয় সীলমোহর কুললেন, আর আমি শুনলাম তৃতীয় প্রামী বললেন, ‘এস’। আমি তখন দেখলাম একটি কৃষ্ণকায় অশ্ব বেরিয়ে এল। তার আরোহীর হাতে রয়েছে একটি তুলাদণ্ড।
{6:6} তখন আমি সেই প্রাণীচতুষ্টয়ের মধ্যে থেকে এই বাণী সুনতে পেলাম: এক সের গমের দাম এক দীনার, এবং তিন সের যবের দাম এক দীনার। কিন্তু তুমি তেল ও দ্রাক্ষারসের কোন ক্ষতি করো না।
{6:7} তিনি যখন চতুর্থ সীলমোহরর খুললেন তখন আমি চতুর্থ প্রাণীকে বলতে শুনলাম, ‘এস’।
{6:8} চেয়ে দেখলাম, পাণ্ডুরবর্ণ একটি অশ্ব, তার আরোহীর নাম ‘মৃত্যু’। পাতাল তাকে আনুসরণ করছিল। পৃথিবীর এক চতুর্থাংশের উপরে তাদের কর্তৃত্ব দেওয়া হল যেন যুদ্ধ, দুর্ভিক্ষ, মহামারী এবং পৃথিবীর বন্য জন্তুদের দ্বারা তারা লোকক্ষয় করতে পারে।
{6:9} তিনি পঞ্চম সীলমোহর খুললেন। আমি দেখলাম, যাঁরা ঈশ্বরের বাণী প্রচার ও সাক্ষ্যদানের জন্য নিহত হয়েছিলেন তাঁদের আত্মা বেদীর নীচে রেয়েছে।
{6:10} তাঁরা উচ্চকণ্ঠে চীৎকার করে বললেন, “হে পবিত্র, সত্য সর্বাধিপতি, আর কত কাল পরে তুমি বিচার করবে? কবে আমাদের রক্তপাতের প্রতিফল দেবে পৃথিবীনিবাসীদের?”
{6:11} তখন তাঁদের প্রত্যেককে শুভ্রবসন দেওয়া হল। বলা হল, তাঁদের যে সহকর্মী ও ভ্রাতারা তাঁদের মতই নিহত হবেন, তাঁদের সংখ্যা পূর্ণ না হওয়া পর্যন্ত তাঁরা যেন আর কিছুকাল বিশ্রাম করেন।
{6:12} এর পরে আমি দেখলাম, তিনি যখন ষষ্ঠ সীলমোহর খুললেন তখন মহাভূমিকম্প হল। সূর্য কালো কম্বলের মত এবং পূর্ণচন্দ্র রক্তের মত হয়ে গেল।
{6:13} প্রচণ্ড ঝড়ে আন্দোলিত ডুমুর গাছের কাঁচা ফল যেমন ঝরে পড়ে তেমনি আকাশের নক্ষত্ররাজি পৃথিবীতে পতিত হল।
{6:14} গোটানো পাণ্ডুলিপির মত আকাশমণ্ডল হল অপসৃত। প্রত্যেকটি পর্বত ও দ্বীপ হল স্থানচ্যুত।
{6:15} পৃথিবীরর নৃপতিবৃন্দ, অভিজাতকুল, সেনানায়ক, ধনী, বীর, দাস ও স্বাধীন নির্বিশেষে সকলেই গুহায় ও পাহাড়ের আড়ালে লুকাল।
{6:16} তারা পর্বত গিরিশ্রেণীকে ডেকে বলতে লাগল, ‘তোমরা আমাদের উপরে চেপে পড়, যিনি সিংহাসনে আসীন তাঁর সম্মুখ থেকে এবং মেষশাবকের রোষ থেকে আমাদের লুকিযে রাখ।
{6:17} আজ তাঁদের ক্রোধের মহাদিন উপস্থিত। এই দিনে কে অবিচল থাকতে পারে?
{i7:1} ঈশ্বরের সেবকদের মুদ্রাঙ্কন
{7:1} এর পরে আমি দেখলাম, পৃথিবীর চার কোণে চারজম স্বর্গদূত দাঁড়িয়ে পৃথিবীর চার বায়ুর পথরোধ করছেন যেন পৃথিবীতে, সমুদ্রে কিম্বা কোন বৃক্ষের উপর বাতাস বইতে না পারে।
{7:2} তারপর দেখলাম, পূবর্দিক থেকে আর একজন স্বর্গদূত উঠে আসছেন। তাঁর কাছে রয়েছে জীবন্ময় ঈশ্বরের সীলমোহর। পৃথিবী ও সমুদ্রের অনিষ্ট করার ক্ষমতা যাদের দেওয়া হয়েছিল, সেই চারজন স্বর্গদূতকে তিনি উচ্চকণ্ঠে ডেকে বললেন,
{7:3} “আমরা যে পর্যন্ত আমাদের ঈশ্বরের সেবকদের ললাট মুদ্রাঙ্কিত না করি, সেই পর্যন্ত তোমরা পৃথিবী, সমুদ্র কিম্বা বৃক্ষের অনিষ্ট করো না।”
{7:4} পরে আমি মুদ্রাঙ্কিত লোকের সংখ্যা শুনলাম। ইসরায়েলীদের সমস্ত গোষ্ঠীর মুদ্রাঙ্কিত লোকের সংখ্যা এক লক্ষ চুয়াল্লিশ হাজার।
{7:5} যিহুদা গোষ্ঠীর মুদ্রাঙ্কিত লোকের সংখ্যা বারো হাজার।রূবেণ গোষ্ঠীর বারো হাজার
{7:6} আশের গোষ্ঠীর বারো হাজারনপ্তালি গোষ্ঠীর বারো হাজার
{7:7} শিমিয়োন গোষ্ঠীর বারো হাজারলেবি গোষ্ঠীর বারো হাজারইষাখর গোষ্ঠীর বারো হাজার
{7:8} সবুলুন গোষ্ঠীর বারো হাজার, যোষেফ গোষ্ঠীর বারো হাজারবিন্যামীন গোষ্ঠীর বারো হাজার।
{7:9} এর পর আমি দেখলাম, প্রত্যেক জাতির, গোষ্ঠীর, সমাজের ও ভাষার বহু লোক — তাদের সংখ্যা নির্ণয় করার সাধ্য কারও নেই, তারা সিংহাসনের ও মেষশাবকের সামনে দাঁড়িয়ে আছে। তাদের পরণে শুভ্রবসন, হাতে খর্জুর পত্র।
{7:10} তারা উচ্চকণ্ঠে ঘোষণা করছেঃ "সিংহাসনে আসীন আমাদের ঈশ্বর ওমেষশাবকের সুমহান কীর্তি পরিত্রাণ–।”
{7:11} সিংহাসন, প্রবীণ মণ্ডলী ও প্রাণীচতুষ্টয়ের চারিদিকে যে স্বর্গদূতবৃন্দ দাঁড়িয়ে ছিলেন, তাঁরা সিংহাসনের সম্মুখে সাষ্টাঙ্গে প্রণিপাত করে ঈশ্বরের আরাধনা করে বললেনঃ
{7:12} ‘আমেন। স্তুতি, মহিমা, প্রজ্ঞা, কৃতজ্ঞতা, গৌরব, পরাক্রম ও শক্তি যুগে যুগে কালে কালে আমাদের ঈশ্বরের উদ্দেশেই হোক নিবেদিত। আমেন!’
{7:13} তখন প্রবীণদের মধ্য থেকে একজন আমাকে বললেন, ‘শুভ্রবসন পরিহিত এই লোকেরা কারা? কোথা থেকে এলেন এঁরা?’
{7:14} আমি তাঁকে বললাম, প্রভু, “আপনিই তা জানেন।” তিনি আমাকে বললেন, “এঁরা সেই লাক যাঁরা মহাসঙ্কট উত্তীর্ণ হয়ে এসেছেন। মেষশাবকের শোণিতে নিজেদর বসন ধৌত করে শুভ্র করেছেন।”
{7:15} সেইজন্যই এঁরা ঈশ্বরের সিংহাসনের সম্মুখে রয়েছেন, এঁরা দিবারাত্রি তাঁর মন্দিরে তাঁর আরাধনা করেন, সিংহাসনে যিনি আসীন তিনি স্বয়ং এঁদের আশ্রয়,
{7:16} এঁরা আর কখনও ক্ষুধার্ত বাতৃষ্ণার্ত হবেন না, রৌদ্রাহত বা তাপিতও হবেন না,
{7:17} কারণ সিংহাসনের কেন্দ্রমণি মেষশাবকএঁদের পালন করবেন। তিনিই জীবনবারির উৎসের কাছেনিয়ে যাবেন এঁদেরঈশ্বর স্বয়ং মুছিয়ে দেবেনএঁদের অশ্রুজল।
{i8:1} সপ্তম সীলমোহর
{8:1} মেষশাবক সপ্তম সীলমোহর ভাঙ্গার পর স্বর্গে প্রায় আধঘণ্টা নিস্তব্ধতা বিরাজ করল।
{8:2} পরে আমি দেখলাম, ঈশ্বরের সম্মুখে যে সাতজন স্বর্গদূত দাঁড়িয়ে থাকেন তাঁদের হাতে সাতটি তুরী দেওয়া হল।
{8:3} আর একজন স্বর্গদূত এসে বেদীর কাছে দাঁড়ালেন, তাঁর হাতে ছিল সোনা ধূপদানী। সিংহাসনের সামনে সোনার বেদীর উপরে পুণ্যাত্মাদের প্রার্থনার সঙ্গে নিবেদনের জন্য তাঁকে প্রচুর দূপ দেওয়া হল।
{8:4} তখন পুণ্যাত্মাদের প্রার্থনার সঙ্গে সেই স্বর্গদূতের হাত থেকে দূপের ধোঁয়া ঊর্ধ্বে ঈশ্বরের কাছে পৌঁছাল।
{8:5} তারপর সেই স্বর্গদূত বেদীর আগুনে সেই ধূপদানীটা ভরে দিলেন এবং পৃথিবীতে নিক্ষেপ করলেন। ফলে মেঘগর্জন, নানা রকমের শব্দ, বিদ্যুৎ-চমক ও ভূমিকম্প হতে লাগল।
{i8:6} তূর্যবাদক স্বর্গদূত
{8:6} তখন সেই সাতজন তূর্যধারী স্বর্গদূত তূর্যধ্বনি করার জন্য প্রস্তুত হলেন।
{8:7} প্রথম দূত তূর্যধ্বনি করার পর পৃথিবীতে রক্ত-মিশ্রিত শিলা ও অগ্নিবৃষ্টি হতে লাগল। তার ফলে পুড়ে গেল পৃথিবীর এক-তৃতীয়াংশ, বৃক্ষরাজির এক-তৃতীয়াংশ এবং দগ্ধ হল শ্যামল তৃণদল। দগ্ধ হয়ে গেল সবই।
{8:8} দ্বিতীয় দূত তূর্যধ্বনি করার পর বিরাট জ্বলন্ত এক পর্বতের মত বিশাল একটি বস্তু সমুদ্রগর্ভে নিক্ষিপ্ত হল।
{8:9} ফলে সমুদ্রের এক-তৃতীয়াংশ রক্তে পরিণত হল এবং সামুদ্রিক প্রাণীসমূহের এক-তৃতীয়াংশ মৃত্যুমুখে পতিত হল। সমুদ্রগামী জাহাজগুলিরও এক-তৃতীয়াংশ ধ্বংস হল।
{8:10} এর পরে তৃতীয় দূত তূর্যধ্বনি করলেন। তখন জ্বলন্ত মশালেনর মত বিরাট এক নক্ষত্র ও প্রস্রবণগুলির উপরে পতিত হল।
{8:11} সেই নক্ষত্রের নাম ‘তিক্ততা’। এর ফলে সমস্ত জলরাশির এক-তৃতীয়াংশ সোমরাজ লতার মত তেতো হয়ে গেল। এই দূষিত জল পান করার ফলে বহু লোক মারা গেল।
{8:12} এর পরে চতুর্থ দূত তূর্যধ্বনি করলেন। তখন সূর্য, চন্দ্র এবং নক্ষত্ররাজি প্রতিটির এক-তৃতীয়াংশের বিস্ফোরণ হল, ফলে এক-তৃতীয়াংশ অন্ধকারাচ্ছন্ন হল। দিনের এক-তৃতীয়াংশ আলোকবিহীন হল। রাতেরও হল একই অবস্থা।
{8:13} তখন আমি তাকিয়ে দেখলাম মধ্য-আকাশে উড়ন্ত এক ঈগল। তাকে উচ্চকণ্ঠে বলতে শুনলাম, “অবশিষ্ট যে তিনজন স্বর্গদূত তূর্যধ্বনি করতে উদ্যত, তাঁদের তূরীধ্বনির সঙ্গে সঙ্গে মর্ত্যলোকবাসীরদের চরম বিপর্যয়, ঘোর বিপর্যয়।”
{9:1} এর পরে পঞ্চম দূত তূর্যধ্বনি করলেন। তখন আকাশ থেকে পৃথিবীতে পতিত একটি নক্ষত্রকে আমি দেখতে পেলাম। রসাতলের গহ্বরের চাবি সেই নক্ষত্রকে দেওয়া হল।
{9:2} সে রসাতলের গহ্বর উন্মুক্ত করলে সেই গহ্বর থেকে বিরাট অগ্নিকুণ্ডের ধোঁয়ার মত ধোঁয়া উঠতে লাগল। সেই বিবর থেকে উদ্গীর্ণ ধূম্রকুণ্ডলীতে সূর্য ও বায়ুমণ্ডল আচ্ছন্ন হয়ে গেল।
{9:3} সেই ধোঁয়ার মধ্যে থেকে পঙ্গপালের ঝাঁক বেরিয়ে পৃথিবীতে এল। মর্ত্যের বৃশ্চিকদের মত ক্ষমতা তাদের দেওয়া হল।
{9:4} তাদের নির্দেশ দেওয়া হল, পৃথিবীর শ্যামল তৃণ, শস্য এবং বৃক্ষরাজির কোন অনিষ্ট যেন তারা না করে, কেবলমাত্র যাদের ললাটে ঈশ্বরের দেওয়া মুদ্রাঙ্ক নেই তাদেরই অনিষ্ট করে।
{9:5} তাদের হত্যা করার জন্য নয়, পাঁচ মাস ধরে সেই লোকদের যন্ত্রণা দেওয়ার ক্ষমতা ছিল তাদের।
{9:6} সেই সময়ে লোকে মৃত্যুর সন্ধান করবে কিন্তু পাবে না। লোকে মৃত্যু কামনা করবে কিন্তু মৃত্যু তাদের কাছ থেকে পলায়ন করবে।
{9:7} সেই পঙ্গপালের আকৃতি ছিল রণোন্মাদ অশ্বের মত। তাদের মাথায় ছিল সোনালী মুকুট এবং তাদের মুখ ছিল মানুষের মত।
{9:8} তাদের চুল ছিল মেয়েদের মাথার চুলের মত লম্বা আর সিংহের মত দাঁত।
{9:9} তাঁদের বুক ছিল এমন যেন লোহার বর্মে আবৃত আর তাদের ডানার আওয়াজ ছিল রণক্ষেত্রে ধাবমান বহু অশ্ববাহিত রথের শব্দের মত।
{9:10} বৃশ্চিকের মত তাদের লেজ ও হুল ছিল। পাঁচ মাস যাবৎ মানুষ।এর অনিষ্ট করার যে ক্ষমতা তাদের ছিল তা ছিল তাদের লেজে।
{9:11} রসাতলের দূত তাদের অধিপতি, হিব্রু ভাষায় তার নাম আবাদ্দোন, গ্রীকে আপল্লুয়োন ।
{9:12} প্রথম দুর্ভোগ শেষ হল, কিন্তু এর পরে আরও দুই বিপর্যয় আসন্ন।
{9:13} ষষ্ঠ দূত তূর্যধ্বনি করার পর আমি ঈশ্বরের সম্মুখের স্বর্ণবেদীর চার শৃঙ্গ থেকে এক কণ্ঠস্বর শুনতে পেলাম।
{9:14} সেই কণ্ঠস্বর তূর্যধারী ষষ্ঠ দূতকে নির্দেশ দিল, “ইউফ্রেটিস মহানদীর কাছে যে চারজন স্বর্গদূত আবদ্ধ রয়েছে তাদের মুক্ত করে দাও।”
{9:15} তখন যে নির্দিষ্ট লগ্ন, দিন, মাস ও বৎসরে মানবজাতির এক-তৃতীয়াংশকে সংহার করার জন্য ঐ চজারজন দূতকে প্রস্তুত করা হয়েছিল তাদের মুক্তি দেওয়া হল।
{9:16} আমি শুনলাম, সেই অশ্বারোহী সৈন্যদলের সংখ্যা বিশ কোটি।
{9:17} আমি দিব্যদর্শনে সেই অশ্ব ও অশ্বারোহীদের দেখলাম। তাদের বর্মের রং ছিল আগুন, নীল ও গন্ধকের মত। অশ্বগুলির মস্তক ছিল সিংহের মত।
{9:18} তাদের মুখ থেকে আগুন, ধোঁয়া ও গন্ধক নির্গত হচ্ছিল। এই তিনের আঘাতে মানবজাতির এক-তৃতীয়াংশ নিহত হল।
{9:19} সেই অশ্ববাহিনীর শক্তি নিহিত ছিল তাদের মুখে ও লেজে। তাদের লেজ ছিল ফণিনীর মত, তা দিয়েই এরা আঘাত হানে।
{9:20} এই সমস্ত আঘাতে যাদের মৃত্যু হল না, মানবজাতির অবশিষ্ট সেই মানুষেরা কিন্তু তাদের আচরণের কোন পরিবর্তন করল না। অপদেবতা কিম্বা সোনা-রূপো-পিতল, পাথর ও কাঠের তৈরী অন্ধ, বধির, অচল, অক্ষম প্রতিমা পূজা থেকে তারা নিবৃত্ত হল না।
{9:21} যে নরহত্যা, তন্ত্রমন্ত্র, লাম্পট্য ও চৌর্যকর্মে তারা লিপ্ত ছিল, তাও তারা পরিত্যাগ করল না।
{i10:1} পরাক্রান্ত দূত ও ক্ষুদ্র পুস্তক
{10:1} এর পরে আমি একজন পরাক্রান্ত দূতকে স্বর্গ থেকে অবতরণ করতে দেখলাম। তিনি মেঘে বেষ্টিত, তাঁর মাথার উপরে ছিল মেঘধনু, তাঁর মুখ সূর্যের মত এবং চরণ অগ্নিস্তম্ভের মত।
{10:2} তাঁর হাতে ছোট্ট একটা পুস্তক খোলা ছিল। তিনি তাঁর ডান পা সমুদ্রে ও বাম পা স্থলভাগে রাখলেন।
{10:3} তারপর তিনি সিংহ গর্জনের মত উচ্চনাদ করলেন। সেই মহানাদে সপ্তবজ্র ধ্বনিত হল।
{10:4} সপ্ত বজ্রের বাণী আমি লিখতে উদ্যত হলাম, তকন স্বর্গ থেকে এক কণ্ঠস্বর শুনলাম। আমাকে বলা হল, “ঐ সপ্ত বজ্রের বাণী সংগোপনে রাখ, লিখো না।”
{10:5} এর পর যে দূতকে আমি সমুদ্র ও স্থলের উপর দাঁড়িয়ে থাকতে দেখেছিলাম, তিনি তাঁর ডাল হাত স্বর্গের দিকে তুললেন।
{10:6} স্বর্গ, পৃথিবী, সমুদ্র এবং তন্মধ্যস্থ সবকিছুরই স্রষ্টা চিরজীবি ঈশ্বরের নামে শপথ করে তিনি বললেন, “আর বিলম্ব নেই।
{10:7} সপ্তম দূত যে দিন তূর্যধ্বনি করবেন সেই দিনি ঈশ্বর তাঁর সেবক নবীদের কাচে যেন ব্যক্ত করেছেন, সেইভাবেই তিনি পূর্ণ করবেন তাঁর নিগূঢ় রহস্যময় পরিকল্পনা।
{10:8} পরে স্বর্গ থেকে যে কণ্ঠস্বর শুনেছিলাম, সেই কণ্ঠস্বর আবার আমাকে বললেন, “যাও সমুদ্র ও স্থলের উপর যে দূত দাঁড়িয়ে আছেন তাঁর হাত থেকে ঐ খোলা পুস্তকটি নাও।”
{10:9} আমি তখন সেই দূতের কাছে গিয়ে বললাম, “পুস্তকটি আমাকে দিন।” তিনি আমাকে বললেন, “এই নাও, খেয়ে ফেল। এটি তোমার উদরে গিয়ে তিক্ত হয়ে যাবে কিন্তু তোমার মুখে এর স্বাদ হবে মধুর মত সুমিষ্ট।”
{10:10} আমি তখন সেই দূতের হাত থেকে ক্ষুদ্র পুস্তকটি নিয়ে খেয়ে ফেললাম। আমার মুখে তা ম ধুর মত মিষ্টি লাগল কিন্তু খাওয়ার পর তা আমার উদরকে তিক্ত করে তুলল।
{10:11} তখন আমাকে বলা হল, “বহু লোক, জাতি, নানা ভাষাভাষী ও বহু রাজার কাছে তোমাকে আবার দিব্যবাণী বলতে হবে।”
{i11:1} ঈশ্বরের দুজন সাক্ষী
{11:1} এর পরে আমার হাতে লাঠির মত একটি মাপকাঠি দেওয়া হল এবং আমাকে নির্দেশ দেওয়া হল, “ওঠ, ঈশ্বরের মন্দির ও বেদীর মাপ নাও এবং সেখানে যারা উপাসনা করে তাদের গণনা কর।
{11:2} কিন্তু মন্দিরের বাইরের প্রাঙ্গণ বাদ দাও, তার মাপ নিও না, কারণ ঐ প্রাঙ্গণ অন্যান্য জাতিকে দেওয়া হয়েছে। তারা বিয়াল্লিশ মাস পুণ্য নগরীকে পদদলিত করবে।
{11:3} এই সময় আমি আমার দুজন সাক্ষীকে এক হাজার দুশো ষাট দিন ধরে দৈববাণ ঈ বলার ক্ষমতা দেব। তাদের পরণে থাকবে চট।”
{11:4} এঁরা হচ্ছেন শাস্ত্রে উল্লিখিত সমগ্র পৃথিবীর অধীশ্বরের সম্মুখে দণ্ডায়মান দুই জলপাই বৃক্ষ, দুই দীপাধার।
{11:5} কেউ যদি তাঁদের অনিষ্ট করতে চায় তাহলে তাঁদের মুখ থেকে অগ্নি নির্গত হয়ে শত্রুদের গ্রাস করবে। কেউ যদি তাদের অনিষ্ট করে তাহলে এইভাবেই তার মৃত্যু হবে।
{11:6} তাঁদের দিব্যোক্তির দিনগুলিতে যাতে বৃষ্টি না হয় তার জন্য আকাশ রুদ্ধ করার ক্ষমতা তাঁদের থাকবে। জলকে রক্তে পরিণত করার জন্য বারিরাশির উপরে তাঁদের ক্ষমতা দেওয়া হয়েছে। পৃথিবীকে ইচ্ছামত বিভিন্ন ধরণের আঘাত হেনেন নিপীড়ন করার ক্ষমতাও তাঁদের আছে।
{11:7} তাঁদের সাক্ষ্য শেষ হওয়ার পর রসাতল তেকে সমুত্তিত এক জন্তু এসে তাঁদের সঙ্গে যুদ্ধ করবে এবং তাঁদের পরাস্ত করে হত্যা করবে।
{11:8} যে মহানগর রূপক অর্থে সদোম ও মিশর নামে খ্যাত তার রাজপথে তাঁদের মৃতদেহ পড়ে থাকবে। সেখানে তাঁদের প্রভুও ক্রুশবিদ্ধ হয়েছিলেন।
{11:9} তখন বিভিন্ন সমাজ, গোষ্ঠী, ভাষা ও জাতিরা লোকেরা এসে সাড়ে তিন দিন ধরে তাঁদের মৃতদেহ দেখবে কিন্তু তারা সেই মৃতদেহ সমাধি দেওয়ার অনুমতি দেবে না।
{11:10} মর্ত্যলোকবাসী তাঁদের মৃত্যুতে উল্লসিত হবে। স্ফূর্তি করবে। উপহার আদান-প্রদান করবে কারণ ঐ দুই নবী তাদের যন্ত্রণাস্বরূপ ছিলেন।
{11:11} কিন্তু সাড়ে তিন দিন পরে ঈশ্বর প্রেরিত প্রাণবায়ু তাঁদের দেহে প্রবেশ করল। তাঁরা উঠে দাঁড়ালেন। যারা তাঁদের দেখল তারা সকলেই মহাভয়ে তটস্থ হল।
{11:12} তাঁরা তখন স্বর্গ থেকে উচ্চকণ্ঠের আদেশ শুনতে পেলেন, “এখানে উঠে এস।” তাঁদের শত্রুদের সামনেই তকন তাঁরা মেঘবাহনে স্বর্গে আরোহণ করেলন।
{11:13} সেই মুহুর্তে প্রচণ্ড ভূমিকম্প হল এবং নগরের দশভাগের এক ভাগ ধ্বসে পড়ল। সাত হাজার লোক মারা গেল সেই ভূমিকম্পে। বাকী সবাই সন্ত্রস্ত হয়ে স্বর্গবাসী ঈশ্বরের স্তবস্তুতি করতে লাগল।
{11:14} দ্বিতীয় বিপর্যয়ের অবসান হল। তৃতীয় বিপর্যয় কিন্তু তখনও আসন্ন।
{i11:15} সপ্তম দূতের তূর্যধ্বনি
{11:15} এর পরে সপ্তম দূত তূর্যধ্বনি করলেন। তখন স্বর্গে উচ্চকণ্ঠে এই কথা ঘোষিত হল ঃ “জগতের রাজা এখন আমাদের প্রভুর অধীন, তাঁর অভিষিক্তের পদানত।রাজত্ব করবেন তিনি যুগে যুগে, চিরকাল।”
{11:16} তখন ঈশ্বরের সম্মুখে উপবিষ্ট চব্বিশজন প্রবীণ প্রণিপাত করে ঈশ্বরের আরাধনা করলেনঃ
{11:17} “হে প্রভু পরমেশ্বর সর্বশক্তিমান তুমি অতীতে ছিলে এবং এখন বর্তমান আমরা তোমার ধন্যবাদ করি, কারণ তুমি মহান ক্ষমতায় বিভূষিত হয়েগ্রহণ করেছ রাজ্য।
{11:18} জাতিবৃন্দ হল ক্ষিপ্ত, কিন্তু তোমার রোষও হল সমুদ্যত, মৃতদের বিচারের লগ্ন সমাগত। তোমার সেবক নবী, সন্ত এবং ভক্তজন ক্ষুদ্র ও মহান তাদের সকলের পুরস্কার প্রাপ্তির দিন আসন্ন। ধরিত্রীকে যারা ধ্বংস করছেতাদের সংহারের দিনও আগত।”
{11:19} এর পর স্বর্গে ঈশ্বরের মন্দির উন্মুক্ত হল। ভিতরে তাঁর চুক্তি সিন্দুকটি দেখা গেল। তখন বিদ্যুৎ চমকাতে লাগল, নানা ধরণের ভয়াবহ শব্দ, বজ্রনাদ, ভূমিকম্প ও প্রচণ্ড শিলাবৃষ্টি হতে লাগল।
{i12:1} নারী ও মহাদানব এবং স্বর্গলোকে যুদ্ধ
{12:1} এর পরে আকাশে এক মহান অলৌকিক দৃশ্য দেখা গেল। সেখানে ছিল একটি নারী, সূর্য তাকে পরিবেষ্টন করে আছে, তার পদতলে চন্দ্র, এবং তার মাথায় দ্বাদশ নক্ষত্রখচিত মুকুট।
{12:2} সে ছিল গর্ভবতী, প্রসব বেদনায় আতুর হয়ে সে আর্তনাদ করছিল।
{12:3} তখন আকাশে আর একটি অলৌকিক দৃশ্য দেখা গেল। বিশালকায় রক্তবর্ণ এক দানব, তার সাতটি মাথা ও দশটি সিং। সাতটি মাথায় ছিল সাতটি রাজমুকুট।
{12:4} তার লেজের ঝাপটায় আকাশের নক্ষত্ররাজির এক-তৃতীয়াংশ উৎক্ষিপ্ত হয়ে পৃথিবীতে এসে পড়ল। দানবটি সেই আসন্নপ্রসবা নারীর সামনে এসে দাঁড়াল যেন তার সন্তান ভূমিষ্ঠ হওয়ারর সঙ্গে সঙ্গেই তাকে গ্রাস করতে পারে।
{12:5} সেই নারী একটি পুত্র সন্তান প্রসব করল, যিনি লৌহদণ্ড হস্তে সর্বজাতিকে শাসন করবেন। তার এই সন্তানটিকে সঙ্গে সঙ্গে ঈশ্বরের সিংহাসন এর সামনে তুলে নেওয়া হল।
{12:6} সেই নারী পালিয়ে গেল মরুপ্রান্তরে। সেখানে ঈশ্বর তার থাকার জন্য একটি স্থান প্রস্তুত করে রেখেছেন। এক হাজার দুশো ষাট দিন সেখানে তাকে প্রতিপালন করা হবে।
{12:7} তারপর স্বর্গে শুরু হল যুদ্ধ। মীখায়েল ও তাঁর স্বর্গদূতবাহিনী সেই দানবকে আক্রমণ করলেন, দানবও সদলবলে যুদ্ধ করতে লাগল।
{12:8} কিন্তু তারা পরাজিত হল। স্বর্গে তাদের স্থান হল না।
{12:9} নিম্নে নিক্ষিপ্ত হল সেই মহাদানব, এ হল সেই আদিম সর্প, দিয়াবল 3 ও শয়তান নামে যে পরিচিত। বিশ্ব জগতকে সে প্রতারণা করে। সে পৃথিবীতে নিক্ষিপ্ত হল, তার দূতবাহিনীও তার সঙ্গে হল পতিত।
{12:10} আমি তখন স্বর্গে উচ্চকণ্ঠে এই ঘোষণা শুনতে পেলাম, ‘এখন আমাদের ঈশ্বরের পরিত্রাণ কার্য হল সম্পন্ন। প্রকাশিত হল তাঁর পরাক্রম। রাজত্ব এবং তাঁর অবিষিক্তের কর্তৃত্ব প্রতিষ্ঠিত হল। কারণ আমাদের ভ্রাতৃবৃন্দের বিরুদ্ধে যে ঈশ্বরের কাছে দিবারাত্র অভিযোগ করত সে বিতাড়িত।
{12:11} মেষশাবকের রক্তের গুণে এবং নিজেদের সাক্ষ্যের জোরে তারা তাকে পরাস্ত করেছে, মৃত্যুর মুখোমুখি হয়েও তারা নিজেদের প্রাণের মায়া করেনি।
{12:12} এই জন্য স্বর্গ ও স্বর্গলোকবাসী, তোমরা উল্লাস কর, কিন্তু হায় ধরিত্রী, হায় জলধি! দিয়াবল মহাক্রোধে তোমাদের কাছে অবতীর্ণ হয়েছে। সে জানে তার সময় সংক্ষিপ্ত।”
{12:13} সেই দানব যখন দেখল যে সে পৃথিবীতে নিক্ষিপ্ত হয়েছে তখন সে পুত্রসন্তান প্রসবিনী সেই নারীর পশ্চাতে তাড়া করে গেল।
{12:14} কিন্তু সেই নারীকে বিরাট ঈগল পাখির দুই ডানা দেওয়া হল যেন সে প্রান্তরে তার জন্য নির্দিষ্ট স্থানে উড়ে যেতে পারে, সেখানে দানবের কবল থেকে দূরে সানে তিন বৎসর প্রতিপালিত হতে পারে।
{12:15} তারপর মহানাগ সেই নারীকে বন্যায় ভাসিয়ে নিয়ে যাওয়ার জন্য মুখ থেকে নদীর মত জলস্রোত তার পশ্চাতে উদ্গীরণ করল।
{12:16} কিন্তু পৃথিবী নারীকে সাহায্য করতে এগিয়ে এল। সে মুখ ব্যাদান করে নাগের মুখনিঃসৃত নদী গ্রাস করে ফেলল।
{12:17} তকন দানব সেই নারীর প্রতি ক্রুদ্ধ হয়ে তার সন্তান — যারা ঈশ্বরের নির্দেশ পালন করে এবং যীশুর পক্ষে সাক্ষ্য দেয় — তাদের বিরুদ্ধে যুদ্ধ করার জন্য সমুদ্রের বালুকাবেলায় গিয়ে দাঁড়াল।
{i13:1} দুই পশু
{13:1} এর পরে আমি সমুদ্র থেকে একটি পশুকে উঠে আসতে দেখলাম। তার দশটি সিং ও সাতটি মাথা। তার শিংগুলিতে দশটি রাজমুকুট এবং সবগুলির মাথায় অঙ্কিত ছিল ঈশ্বরবিদ্বেষী নাম।
{13:2} আমি যে পশুটি দেখলাম সেটি ছিল চিতাবাঘের মত। এর পাগুলি ছিল ভালুকের মত, আর মুখ সিংহের সিংহাসন ও বিরাট কর্তৃত্ব।
{13:3} দেখে মনে হল, তার সাতটি মাথার একটি মারাত্মকভাবে আহত, কিন্তু তার সাংঘাতিক ক্ষত সারিয়ে দেওয়া হল। তার ফলে সারা পৃথিবী স্তম্ভিত বিস্ময়ে সেই পশুর অনুগামী হল।
{13:4} লোকে দানবের পূজা করতে লাগল কারণ সে-ই ঐ পশুকে কর্তৃত্ব দিয়েছিল। তারা সেই পশুরও পূজা করে বলল, “এই পশুর তুল্য কে আছে? কে তার সঙ্গে যুদ্ধ করতে পারে?”
{13:5} তকন দম্ভ ও ঈশ্বর-নিন্দা করার জন্য সেই পশুকে একটি মুখ দেওয়া হল এবং বিয়াল্লিশ মাস ধরে এই কর্ম করার ক্ষমতা তাকে দেওয়া হল।
{13:6} তখন সে ঈশ্বর-নিন্দায় — তাঁর নাম, তাঁর আবাস এবং স্বর্গলোকবাসী সকলের নিন্দায় মুখর হয়ে উঠল।
{13:7} পুণ্যাত্মাদের বিরুদ্ধে যুদ্ধ করার এবং তাঁদের পরাস্ত করার অনুমতি তাকে দেওয়া হল। সমস্ত গোষ্ঠী, সমাজ, ভাষা ও জাতির উপরে কর্তৃত্বও তাকে দেওয়া হল।
{13:8} জগৎ সৃষ্টির পূর্বেই পৃথিবীর অধিবাসীদের মধ্যে যাদের নাম একদা নিহত মেষশাবকের জীবন-পুস্তকে লেখা হয়েছিল, তারা ছাড়া সকলেই তাঁকে পূজা করবে।
{13:9} শোনার মত কান যার আছে সে শুনুক এ কথা।
{13:10} বন্দী হওয়ার জন্য যে নির্দিষ্ট, সে বন্দী হবে। তরবারি দ্বারা যে হত্যা করে, তরবারির দ্বারাই সে হবে নিহত। এমন পরিস্থিতিতেই পুণ্যাত্মাদের ধৈর্য ও বিশ্বাসের পরীক্ষা হবে।
{13:11} এর পর আমি আর একটি পশুকে পৃথিবীগর্ভ থেকে উঠে আসতে দেখলাম। মেষশিশুর মত তার দুটি শিং ছিল, মহাদানবের মত কথা বলছিল সে।
{13:12} প্রতম পশুর যাবতীয় ক্ষমতা সে তারই সাক্ষাতে প্রয়োগ করছিল। পৃথিবীর সকলকে সে প্রথম পশু অর্থাৎ যার মারাত্মক ক্ষত নিরাময় হয়েছিল, তাকে পূজা করতে বাধ্য করছিল।
{13:13} সে মহা অলৌকিক কাণ্ড দেখাচ্ছিল, এমন কি লোকজনের সামনে আকাশ থেকে পৃথিবীতে আগুন নামিয়ে আনছিল।
{13:14} এইভাবে ঐ প্রথম পশুর সামনে যেসব অলৌকিক লক্ষণ দেখাবার ক্ষমতা তাকে দেওয়া হয়েছিল তা দিয়েই প; থিবীর মানুষকে এই দ্বিতীয় পশু বিভ্রান্ত করছিল। তরকবারির আঘাতে আহত হয়েও যে পশু বেঁচে গিয়েছিল তারই এক বিগ্রহ নির্মাণ করার আদেশ সে পৃথিবীনিবাসীদের দিল।
{13:15} সেই বিগ্রহ যাতে কথা বলতে পারে সেইজন্য তাতে প্রাণসঞ্চার করার ক্ষমতাও তাকে দেওয়া হল। যারা সেই পশুর মূর্তি পূজা করবে না তাদের সে হত্যা করবে।
{13:16} ছোট-বড়, ধনী-দরিদ্র, স্বাধীন কিম্বা ক্রীতদাস নির্বিশেষে সকলকেই সে ডান হাতে কিম্বা কপালে প্রতীকচিহ্ন ধারণ করতে বাধ্য করছিল।
{13:17} ঐ পশুর নাম বা নামসূচক সংখ্যার সীলমোহরে চিহ্নিত না হলে কেউ কেনাবেচা করতে পারবে না।
{13:18} এই ব্যাপারেই প্রজ্ঞার পরিচয় মিলবে। যার বোধ আছে সে ঐ পশুর নামসূচক সংখ্যার সঙ্কেত বুঝতে পারবে। কারণ ঐ সংখ্যাটি একজন মানুষের নামের প্রতীক। সংখ্যাটি 666।
{i14:1} মেষশাবক ও তাঁর অনুগামী
{14:1} এর পরে আমি চেয়ে দেখলাম মেষশাবক সিয়োন পর্বতের উপর দাঁড়িয়ে আছেন। তাঁর সঙ্গে রয়েছে এক লক্ষ চুয়াল্লিশ হাজার লোক, তাদের ললাটে তাঁর ও তাঁর পিতার নাম অঙ্কিত।
{14:2} আমি স্বর্গ থেকে জলধি কল্লোল ও প্রচণ্ড ধ্বনির মত কণ্ঠস্বর শুনতে পেলাম। সেই কণ্ঠস্বর শুনে মনে হল যেন একদল বীণকার তাদের বীণায় ঝঙ্কার তুলেছে।
{14:3} তাঁরা সিংহাসনের সম্মুখে এবং প্রাণীচতুষ্টয় ও প্রবীণদের সম্মুখে একটি নতুন গান গাইছিলেন। পৃথিবী থেকে উদ্ধারপ্রাপ্ত সেই এক লক্ষ চুয়াল্লিশ হাজার লোক ছাড়া আর কেউ সেই গান শিখতে পারল না।
{14:4} এঁরা কেউ নারী সংস্পর্শে কলুষিত হয়নি, কারণ এঁরা কৌমারব্রতী। মেষশাবক যেখানে যান এঁরাও সেখানে তাঁর অনুসরণ করেন। ঈশ্বর ও মেষশাবকের উদ্দেশ্যে এঁরা মানবজাতির শ্রেষ্ঠাংশরূপে উদ্ধারপ্রাপ্ত।
{14:5} এঁদের মুখে কোন মিথ্যা উচ্চারিত হয়নি, এঁরা নিষ্কলঙ্ক।
{i14:6} তিনজন স্বর্গদূতের বাণী
{14:6} এর পর আমি মধ্যাকাশে উ্জীন এক স্বর্গদূতকে দেখলাম। তাঁর কাচে রয়েছে শাশ্বত সুসমাচার, পৃথিবীর সর্বজাতি, গোষ্ঠী, সমাজ ও ভাষাভাষী লোকের কাছে প্রচাএরর জন্য।
{14:7} তিনি উচ্চকণ্ঠে ঘোষণা করেলন, “ঈশ্বরকে সম্ভ্রম কর, তাঁর মর্যাদা স্বীকার কর, কারণ তাঁর বিচাররে লগ্ন সমুপস্থিত। স্বপর্গ, মর্ত্য, সমুদ্র ও জলধির সমস্ত উৎসের স্রষ্টা যিনি তাঁরই আরাধনা কর।”
{14:8} তাঁর পরে দ্বিতীয় এক স্বর্গদূত এসে ঘোষণা করলেনঃ “পতন হল, পতন হল মহীয়সী ব্যাবিলনের! যে সর্বজাতিকে পান করিয়েছে তার অসুচি কামনার তীব্র মদিরা।”
{14:9} এঁদের পরে তৃতীয় আর একজন স্বর্গদূত এসে উচ্চকণ্ঠে ঘোষণা করলেনঃ “কেউ যদি এই পশু ও তার মূর্তির পূজা করে এবং ললাট কিম্বা হস্তে তার প্রতীকচিহ্ন ধারণ করে,
{14:10} তাহলে তাকে পান করতে হবে ঈশ্বরের রোষের অবিমিশ্র সুরা যা ঢালা হয়েছে তাঁর ক্রোধের পানপাত্রে। পবিত্র স্বর্গদূতগণ ও মেষশাবকের সম্মুখে তাকে অগ্নি ও গন্ধকের দ্বারা যন্ত্রণা দেওয়অ হবে।
{14:11} যন্ত্রণাদায়ক সেই ধোঁয়া চিরকাল উঠতে থাকবে। যারা সেই পশু ও তার মূর্তির উপাসক, যারা তার নামের প্রতীকচিহ্ন ধারণ করে, দিনে কিম্বা রাত্রে কখনও তারা স্বস্তি পাবে না।
{14:12} পুণ্যাত্মা ব্যক্তি যারা ঈশ্বরের নির্দেশ পালন করে, যীশুর প্রতি বিশ্বাসে অটল থাকে, এখানেই তাদের ধৈর্যের পরীক্ষা হবে।
{14:13} এর পরে আমি স্বর্গ থেকে এই বাণী সুনলাম: “লেখ, এখন থেকে প্রভুর আশ্রিতরূপে যাদের মৃত্যু হবে, তারা ধন্য। পবিত্র আত্মা বলছেন, অবশ্যই তারা ধন্য, শ্রম থেকে অব্যাহতি লাভ করবে তারা, কারণ তাদের কীর্তি তাদের অনুসরণ করবে।”
{i14:14} জগৎরূপ শস্যক্ষেত্রে শস্য ও দ্রাক্ষা আহরণ
{14:14} এর পরে আমি শুক্লবর্ণ একখণ্ড মেঘ দেখতে পেলাম। সেই মেঘের উপরে মানবপুত্রের মত এক ব্যক্তি বসে রয়েছেন। তাঁর মাথায় সোনার মুকুট এবং হাতে তীক্ষ্ণধার এক কাস্তে।
{14:15} তখন মন্দির থেকে একজন স্বর্গদূত বেরিয়ে এসে মেঘবাহনে উপবিষ্ট সেই ব্যক্তিকে উচ্চকণ্ঠে সম্বোধন করে বললেন, আপনার কাস্তে এবার লাগান, ফসল কাটুন, কারণ ফসল কাটার সময় হয়েছে, পৃথিবীর ফসল এখন সম্পূর্ণভাবে পরিপক্ক হয়েছে।
{14:16} তখন সেই মেঘবাহনে আসীন ব্যক্তি পৃথিবীতে তাঁর কাস্তে লাগালেন। পৃথিবীর ফসল কাটা হল।
{14:17} এর পরে স্বর্গের মন্দির থেকে বেরিয়ে এলনে এক স্বর্গদূত, তাঁর হাতেও ছিল তীক্ষ্ণধার এক কাস্তে।
{14:18} বেদী থেকে বেরিয়ে এলেন আর একজন স্বর্গদূত, আগুনের উপর ছিল তাঁর কর্তৃত্ব। তিনি উচ্চকণ্ঠে সেই তীক্ষ্ণধার কাস্তেধারী স্বর্গদূতকে ডেকে বলেলন, “তুমি কাস্তে লাগিয়ে পৃথিবীর সমস্ত দ্রাক্ষাগুচ্ছ সংগ্রহ কর, কারণ পৃথিবীর দ্রাক্ষাফলসম্ভার পরিপক্ক হয়েছে।”
{14:19} তখন সেই স্বর্গদূত পৃথিবীতে তাঁর কাস্তে চালিয়ে সমস্ত দ্রাক্ষাগুচ্ছ সংগ্রহ করলেন এবং ঐশী রোষের বিরাট কুণ্ডে নিক্ষেপ করলেন।
{14:20} তারপর নগরের বাইরে সেই দ্রাক্ষাকুণ্ডে তা পেষণ করা হল। তখন সেই কুণ্ড থেকে দুই মিটার উঁচু এক রক্তস্রোত নির্গত হয়ে তিনশো মিটার 6 পর্যন্ত প্রবাহিত হল।
{i15:1} সপ্ত মারী
{15:1} এর পরে আমি মহা বিস্ময়কর এক নিদর্শন দেখলাম। সাতজন স্বর্গদূত সপ্ত মারী নিয়ে দেখা দিলেন। ঐগুইলি অন্তিম আগাত। এগুলি সমাপ্ত হবার সঙ্গে সঙ্গে ঈশ্বরের ক্রোধ প্রশমিত হবে।
{15:2} আমি কাঁচ ও আগুনের এক সমুদ্র দেখলাম। সেই পশু, তার মূর্তি, প্রতীকচিহ্ন এবং তার নামের সাঙ্কেতিক সংখ্যার বিরুদ্দে যাঁরা সংগ্রামে জয়ী হয়েছেন, তাঁরা ঈশ্বর-দত্ত্ বীণা হাতে ঐ কাঁচ-সমুদ্রের তীরে দাঁড়িয়ে আছেন।
{15:3} তাঁরা ঈশ্বরের সেবক মোশির গীত এবং মেষশাবকের গীত গেয়ে স্তব করছিলেনঃ “মহান ও পরমাশ্চর্য তোমার কীর্তি, হে সর্বনিয়ন্তা প্রভু পরমেশ্বর! সর্বজাতির অধীশ্বর তুমি, তোমার সমস্ত আচরণ সুসঙ্গত ও সত্য।
{15:4} হে প্রভু, তোমাকে কে না ভয় করে? কে না গায় তোমার নামের মহিমা? কারণ একমাত্র তুমিই পবিত্র, সর্বজাতি তোমারই আরাধনা করবে কারণ প্রকাশিত হয়েছে তোমার ন্যায়বিচার।”
{15:5} এর পরে আমি দেখলাম, ঈশ্বরের পীঠস্থান স্বর্গের মন্দির উন্মুক্ত হয়েছে।
{15:6} সপ্ত মারী নিয়ে সেই সাতজন স্বর্গদূত মন্দির থেকে বেরিয়ে এলেন। তাঁদের পরণে ছিল বিশুদ্ধ উ্জ্বল ক্ষৌমবসন। স্বর্ণ উত্তরীয় বেষ্টিত ছিল তাঁদের বক্ষে।
{15:7} সেই প্রাণীচতুষ্টয়ের একজন ঐ সপ্ত স্বর্গদূতকে সাতটি সোনার পাত্র দিলেন, সেগুলি ছিল চিরন্তন ঈশ্বরের রুদ্ররোষে পরিপূর্ণ।
{15:8} তখন ঈশ্বরের প্রতাপ ও পরাক্রম থেকে নির্গত দূমে মন্দির পূর্ণ হল। সেই সপ্ত দূতের সপ্ত মারী সমাপ্ত না হওয়া পর্যন্ত কেউ মন্দিরে প্রবেশ করতে পারল না।
{i16:1} ঈশ্বরের রোষের সাতটি পাত্র
{16:1} পরে আমি মন্দির থেকে এক তীব্র কণ্ঠস্বর শুনতে পেলাম। সেই কণ্ঠস্বর সাতজন স্বর্গদূতকে নির্দেশ দিল: “যাও, ঈশ্বরের রোষের সাতটি পাত্র পৃথিবীতে নিঃশেষে ঢেলে দাও।”
{16:2} তখন প্রথম দূত গিয়ে পৃথিবীর উপরে তাঁর পাত্রটি উপুড় করলেন। ফলে যারা সেই পশুর প্রতীকচিহ্ন ধারণ করত ও তার মূর্তি পূজা করত, তাদের শরীরে পুতিগন্ধময় বিষাক্ত ক্ষতের সৃষ্টি হল।
{16:3} এর পরে দ্বিতীয় দূত সমুদ্রে তাঁর পাত্র উপুড় করলেন। ফলে সমুদ্র মৃত মানুষের রক্তের রং ধারণ করল। ফলে সমস্ত সামুদ্রিক প্রাণী মারা গেল।
{16:4} তৃতীয় দূত নদনদী এবং সমস্ত জলাশয়ের উপরে তাঁর পাত্র উপুড় করলেন। ফলে সেগুলির সমস্ত জল রক্তে পরিণত হল।
{16:5} তখন আমি জলের ভারপ্রাপ্ত দূতকে এই কথা বলতে শুনলামঃ “হে পবিত্র পুরুষ, তুমি আছ, তুমি ছিলে, তুমি ন্যায়পরায়ম, তাই সুবিচার করেছ,
{16:6} পুণ্যাত্মা ও নবীদের রক্তপাত করেছে যারাতুমি তাদের রক্তই পান করিয়েছ, এই-ই তাদের প্রাপ্য”
{16:7} আমি তখন বেদী থেকে এই বাণী শুনলামঃ “ঙ্যাঁ, প্রভু পরমেশ্বর সর্বনিয়ন্তা, তোমার বিচার যথার্থ ও সঙ্গত।”
{16:8} এরপরে চতুর্থ দূত সূর্যের উপর তাঁর পাত্র উপুড় করলেন। তখন সূর্য পেল মানবকুল দগ্ধ করার ক্ষমতা।
{16:9} দারুণ দহনে মানুষ দগ্ধ হল। তারা তখন এইসব মারীর নিয়ন্তা ঈশ্বরের নিন্দা করতে লাগল, কিন্তু মন পরিবর্তন করে তাঁকে মর্যাদা দিল না।
{16:10} তারপর পঞ্চম দূত সেই পশুর সিংহাসনের উপরে তাঁর পাত্র উপুড় করলেন। ফলে তার রাজ্যে অন্ধকার নেমে এল। লোকেরা যন্ত্রণায় জিভ কামড়াতে লাগল।
{16:11} তারা ক্ষতের জ্বালাযন্ত্রণার জন্য স্বর্গের ঈশ্বরের নিন্দা করতে লাগল, কিন্তু নিজেদের কৃতকর্মের জন্য অনুতাপ করল না।
{16:12} ষষ্ঠ দূত মহানদী ইউফ্রেটিসের উপর তাঁর পাত্র উপুড় করলেন। ফলে তার জল শুকিয়ে গেল, প্রাচ্যের নৃপতিদের আগমনের পথ হল প্রস্তুত।
{16:13} তখন আমি দেখলাম, সেই দানব, পশু ও ভণ্ড নবীর মুখ থেকে ভেকের রূপ ধরে তিনটি অশুচি আত্মা বেরিয়ে এল।
{16:14} এই পৈশাচিক আত্মাদের নানারকম অলৌকিক কাজ করার ক্ষমতা ছিল। সর্বনিয়ন্তা ঈশ্বরের নিরূপিত মহান দিবসে যুদ্দের জন্য সারা পৃথিবীর নৃপতিদের একত্র করতে তাদের পাঠানো হল।
{16:15} (দেখ, আমি চোরের মত আসব। ধন্য সেই জন, যে জাগ্রত থাকে এবং পোষাক পরিচ্ছদ পরে তৈরী থাকে। তাহলে তাকে নগ্ন অবস্থায় যেতে হবে না, লোকের সামনে লজ্জিতও হতে হবে না।)
{16:16} পরে তারা এক জায়গায় সকলকে এনে একত্র করল। হিব্রু বাষায় এই জায়গাটির নাম হরমাগেদোন।
{16:17} এর পরে সপ্তম দূত আকাশে তাঁর পাত্র উপুড় করলেন। তখন মন্দিরের মধ্যে সিংহাসন থেকে ঘোর রবে এই বাণী ঘোষিত হলঃ “সব কাজ শেষ–!”
{16:18} তখন বিদ্যুৎ চমকাতে লাগল, নানাবিধ ধ্বনি, বজ্রনাদ ও বূমিকম্প হতে লাগল পৃথিবীতে। মানুষ সৃষ্টির পর এমন প্রচণ্ড ভূমিকম্প কখনও হয়নি।
{i16:19} ব্যাবিলনের বিনাশ
{16:19} এর ফলে সেই মহানগরী তিন ভাগে বিভক্ত হয়ে গেল। সর্বজাতির রাজদানীগুলি ধূলিসাৎ হল। মহানগরী ব্যাবিলনের কথা ঈশ্ব ভোলেননি। তিনি তাঁর রুদ্র রোষের সুরাপ্তার থেকে নিঃশেষে তাকে পান করালেন।
{16:20} দ্বীপগুলি অন্তর্হিত হল, পর্বতমালা হল অদৃশ্য।
{16:21} আকাশ থেকে মানুষের উপরে এক এক মণ ওজনের প্রকাণ্ড শিলা বর্ষিত হতে লাগল। শিলাবৃষ্টিতে আহত লোকেরা ঈশ্বরের নিন্দা করতে লাগল। কারণ এই আঘাত ছিল মারাত্মক।
{i17:1} মহাগণিকা ও রক্তবর্ণ পশুর বৃত্তান্ত
{17:1} তখন সপ্তপাত্রধারী সপ্তদূতের একজন এসে আমাকে বললেন, “এস, বহুনদী বেষ্টিত মহাগণিকার কি দণ্ড হয়েছে তা আমি তোমাকে দেখাব।
{17:2} এর সঙ্গে পৃথিবীর সকল নৃপতি ব্যভিচারে লিপ্ত হয়েছে এবং তার কামনার সুরা পান করে পৃথিবীর মানুষ হয়েছে প্রমত্ত।”
{17:3} তিনি আত্মার আবেশে আমাকে এক প্রান্তরে নিয়ে গেলেন। সেখানে আমি দেখলাম একটি নারী রক্তবর্ণ এক পশুর উপরে বসে রয়েছে। পশুটির গায়ে ঈশ্বনিন্দাসূচক বহু নাম অঙ্কিত। তার সাতটি মাথা, দশটি শিং।
{17:4} সেই নারীর পরণে ছিল বেগুনী ও রক্তবর্ণের বসন, সোনা এবং বহুবিধ মণিমুক্তার অলঙ্কারে বিভূষিত ছিল সে। তার হাতে ছিল তার জঘন্য ভ্রষ্টাচারের অশুচি উপকরণে পূর্ণ সোনার একটি পানপাত্র।
{17:5} তার ললাটে রহস্যময় এই পরিচয় লেকা ছিল: ভ্রষ্টাচার ও গণিকাকুলের জননী মহতী ব্যাবিলন।
{17:6} আমি দেখলাম, সেই নারী ঈশ্বরভক্ত পুণ্যাত্মা ও যীশুর অনুগামী শহীদদের রক্তপানে প্রমত্তা। তাকে দেখে আমি ভীষণ বিস্মিত হলাম।
{17:7} তখন সেই দূত আমাকে বললেন, “বিস্মিত হলে কেন? এই নারী এবং তার বাহন ঐ সাতটি মাথা ও দশটি শিং বিশিষ্ট পশুর রহস্য আমি তোমাকে বলব।
{17:8} ঐ যে পশুটি তুমি দেখলে, সে একসময় জীবিত ছিল, কিন্তু এখন নেই। কিন্তু সে রসাতল থেকে আবার উত্থিত হয়ে চিরতরে ধ্বংস হয়ে যাবে। পৃথিবীনিবাসীদের মধ্যে যাদের নাম জগৎ সৃষ্টির কালে জীবনপুস্তকে লিখিত হয়নি তারা এই পশুকে দেখে বিস্মিত হবে কারণ এর অস্তিত্ব ছিল, এখন নেই কিন্তু পরে উপস্থিত হবে।
{17:9} প্রাজ্ঞজনই বুঝবে এই তত্ত্ব। ঐ সাতটি মাথা হচ্ছে সাতটি পর্বত, স্ত্রীলোকটি যার উপরে বসে রয়েছে।
{17:10} এগুলি আবার সাতজন রাজার প্রতীক। এদের পাঁচজনের পতন হয়েছে, একজন আছে, আর একজনের আবির্ভাব এখনও হয়নি। সে এলেও অল্পকাল থাকবে।
{17:11} আর যে পশু ছিল কিন্তু এখন নেই, সে ঐ সাতজনের অন্যতম হলেও সে হচ্ছে অষ্টম। ধ্বংসই তার পরিণাম।
{17:12} তুমি যে দশটি সিং দেখলে তারা হচ্ছে দজন নৃপতি। তারা এখনও রাজত্ব পবায়নি, তারা মাত্র এক ঘণ্টার জন্য ঐ পসুর সঙ্গে রাজত্ব করবে।
{17:13} তারপর তারা একমত হয়ে ঐ পসুকে তাদের 7মতা ও কর্তৃত্ব হসক্তান্তর করবে।
{17:14} তারা মেষশাবকের বিরুদ্ধে যুদ্ধ করবে। মেষশাবক তাদের পরাস্ত করবেন। কারণ তিনি ‘প্রভুদের প্রভু এবং রাজাদের রাজা’। আহূত মনোনীত বিশ্বাসীবৃন্দ, যারা তাঁর সঙ্গী তারাও জয়ী হবে।”
{17:15} তারপর তিনি আমাকে বললেন, “তুমি যে জলধি দেখলে, যার উপরে ঐ বারাঙ্গনা বসে রয়েছে, সেই জলধি হচ্ছে বিভিন্ন সমাজ, জনগণ, জাতি ও ভাষাভাষীর প্রতীক।
{17:16} তুমি যে পশু ও দশটি শিং দেখলে তারা সকলে ঐ বারাঙ্গনাকে ঘৃণা করবে, তাকে সর্বস্বান্ত ও নগ্ন করবে, তার মাংস খাবে ও তাকে আগুনে পুড়িয়ে মারবে।
{17:17} কারণ ঈশ্বরই তাঁর উদ্দেশ্য সাধনের জ্ন্য তাদের এই প্রবৃত্তি দিয়েছেন। ঈশ্বরের বাণী সফল না হওয়া পর্যন্ত তারা একমত হয়ে তাদের রাজকর্তৃত্ব ঐ পশুকে অর্পণ করবে।
{17:18} আর তুমি যে নারীকে দেখলে সে হচ্ছে ঐ মহানগরী, সে পৃথিবীর রাজাদের উপর আধিপত্য করে।”
{i18:1} মহতী ব্যাবিলনের পতন
{18:1} এর পরে আমি স্বর্গ থেকে আর এক দূতকে নেমে আসতে দেখলাম। উনি প্রবল পরাক্রান্ত। এঁর প্রতাপে পৃথিবী আলোকিত হয়ে উঠল।
{18:2} ইনি চীৎকার করে বললেন, “পতন হল, মহতী ব্যাবিলনের পতন হল, ভূতপ্রেতের লীলাভূমি অশুচি আত্মা আবাস, জঘনও ও ঘৃণ্য যত পাখির বাসা।
{18:3} সে সর্বজাতিকে পান করিয়েছে তারঅশুচি কামনার তীব্র মদিরা, পৃথিবীর রাজারা তার সঙ্গেলিপ্ত হয়েছে ব্যভিচারে, তার স্বৈরাচারের ফলে পৃথিবীরসওদাগরেরা হয়েছে লাভবান।”
{18:4} এর পরে আমি স্বর্গ থেকে আর এক বাণীশুনলাম: “হে আমার প্রজাবৃন্দ, ওর মধ্যে থেকে বেরিয়ে এস তোমরা, তাহলে ওর পাপের অংশীদার তোমরা হবে না, তোমাদের উপরে বর্তাবে নাতার দণ্ডের ভাগ।
{18:5} কারণ গগন স্পর্শ করেছেতার পুঞ্জীভূত পাপ, তার সমস্ত অধর্মেরপ্রতিফল দিতে উদ্যত হয়েছেন ঈশ্বর।
{18:6} সে তোমাদের সঙ্গে যেমন আচরণ করেছেতার যোগ্য প্রতিফল দাও তাকে, তার কৃতকর্মের দ্বিগুণ প্রতিফল দাও।যে পানপাত্রে সে মাদক মেশাতদ্বিগুণ মাদকে পূর্ণ করে দাওসেই পানপাত্র তারই জন্য।
{18:7} তার অহমিকা, তার বিলাসব্যসন অনুপাতেনির্যাতন কর তাকে, জর্জরিত কর শোকে।ভোগ করাও তাকে নিদারুণ যন্ত্রণা, কারণ সে মনে মনে বলেছে,'আমি সিংহাসনে উপবিষ্ট এক রাণী, পতিহারা নই আমি, আমাকে স্পর্শ করবে না কোন শোক।’
{18:8} তাই তার সমস্ত আঘাত, মারী, শোক ও দুর্ভিক্ষ একই দিনে এসে উপস্থিত হবে। তাকে আগুনে পোড়ানো হবে। কারণ তার বিচারক মহাশক্তিমান প্রভু পরমেশ্বর।
{18:9} পৃথিবীর নৃপতিবৃন্দ, যারা তার সঙ্গে যৌনবিহার ও স্বেচ্ছাচার করত, তারা তার চিতার ধোঁয়া দেখে হাহাকার ও বিলাপ করবে।
{18:10} তারা তার যন্ত্রমা দেখে ভয়ে দূরে সরে যাবে, বলবেঃ “হে মহানগরী, হয়া, এ কি দুর্ভাগ্য তোমারহায় ক্ষমতাময়ী ব্যাবিলন, মুহূর্তেই হল শেষ তোমার বিচার।”
{18:11} পৃথিবীর সওদাগরেরাও তার জন্য ক্রন্দন ও শোক করবে, কারণ তাদের পণ্যসম্ভার কেউ আর কিনবে না।
{18:12} সোনা, রূপো, মণি-মুক্তা, বেগুনী ও লাল রঙের সূক্ষ্ম রেশমী কাপড়, নানাবিধ সুগন্ধি কাঠ, গজদন্ত ও বহুমূল্য দারুশিল্প, পিতল, লোহা, শ্বেতপাথর,
{18:13} দারুচিনি, এলাচ, সুগন্ধি ধূপ, আতর, গুগ্গুল, সুরা, তেল, ময়দা, গম, পশু ও মেষ, অশ্ব, রথ, ক্রীতদাস এবং ‘মানুষের জীবন’।
{18:14} যে ফলের আকাঙ্ক্ষা তুমি করেছিলে তা তোমার নাগালের বাইরে তোমার রাজসিক খাদ্য-পানীয় এবং আড়ম্বর অন্তর্হিত, তুমি কোনদিন তা আর ফিরে পাবে না।
{18:15} এই সমস্ত পণ্যের সওদাগর, যারা তার কাছ থেকে সম্পদ আহরণ করেছিল, তারা তার যন্ত্রণা দেখে ভয়ে দূরে সরে যাবে, কেঁদে কেঁদে বলবে:
{18:16} “হায়, হায়, এই কি সেই মহানগরী।যার পরণে ছিল বেগুনী ও লালরেশমী বসন, অঙ্গে সোনা ও মণি-মুক্তার অলঙ্কার!
{18:17} মুহূএর্তই শেষ হল তার বিপুল বৈভব। তখন সমস্ত জাহাজের কাণ্ডারী, সাগরযাত্রী, নাবিক ও সমুদ্রপথের সওদাগরেরা দূরে গিয়ে দাঁড়াল।
{18:18} তার আগুনের ধোঁয়া দেখে চীৎকার করে বলে উঠল, “এই মহানগরীর সমতুল আর কোন নগরী?”
{18:19} তারা মাথায় ধূলো ছিটিয়ে কান্নাকাটি ও হাহুতাশ করে বলতে লাগলঃ “হায়, হায়, মহানগরী! তোমার সম্পদে সওদাগরী জাহাজেরঅধিকারীরা হত ধনবান, আজ এ কি দুর্দশা তোমার, নিমেষে ধ্বংস হলে তুমি!”
{18:20} “হে স্বর্গরলোক, আনন্দ কর তার এ দশায়, পুণ্যাত্মা, প্রেরিত-শিষ্য ওপ্রবক্তা নবীরাও উল্লসিত হও, কারণ তোমাদের প্রতি তার অন্যায়েরবিচার করে ঈশ্বর তাকেদিয়েছেন চরম প্রতিফল।”
{18:21} তখন মহাপরাক্রান্ত এক স্বর্গদূত প্রকাণ্ড জাঁতার মত একটি পাথর নিয়ে সমুদ্রে ছুঁড়ে ফেলে বললেনঃ “এই ভাবেই মহানগরী ব্যাবিলনসবলে নিক্ষিপ্ত হবে, তার সন্ধান আর কখনও পাওয়া যাবে না।
{18:22} বীণকার, চারণ, বাঁশী ও তূরীবাদকদেরসঙ্গীতআর কখনও তোমার মাঝেযাবে না শোনা।খুঁজে পাবে না আর কোন শিল্পীকেতোমার মাঝে, জাঁতার শব্দও কখনও আরশোনা যাবে না।
{18:23} প্রদীপের আলো আর কখনও জ্বলবে নাবর ও বধূর আলাপও কখনওশোনা যাবে না তোমার মাঝে।তোমার বণিকেরা একদা ছিলপৃথিবীর অভিজাত সওদাগর, তুমি সর্বজাতিকে বিভ্রান্ত করেছতোমার মোহিনীমায়ায়।
{18:24} পৃথিবীতে নিহত সকলর নবী ও পুণ্যাত্মাররক্ত ঝরেছে তোমার মাঝে।”
{i19:1} 1 রাজাধিরাজের জয়যাত্রা
{19:1} এর পরে আমি স্বর্গে বিরাট জনসমাবেশের কোলাহলের মত এক ধ্বনি শুনতে পেলাম, তারা ঘোষণা করছিলঃ “হাল্লেলুয়া, পরিত্রাণ, প্রতাপ ও পরাক্রমআমাদের ঈশ্বরের আয়ত্ত্বাধীন,
{19:2} তাঁর বিচার যথার্থ ও ন্যায্য, যে বারাঙ্গনার ব্যভিচারেকলুষিত সারা পৃথিবী, তিই তার বিচার করেছেন, তাঁর সেবকদের রক্তপাতের প্রতিফলতাকে দিয়েছেন।”
{19:3} তারা আবার ঘোষণা করলঃ “হাল্লেলুয়া, তার অনির্বাণ আগুনের ধোঁয়াউঠবে চিরকাল।”
{19:4} তখন সেই চব্বিশজন প্রবীণ এবং প্রাণীচতুষ্টয় সিংহাসনে সমাসীন ঈশ্বরের সম্মুখে প্রণিপাত করে বললে, আমেন, হাল্লেলুয়া!
{19:5} তখন সিংহাসন থেকে এই বাণী উচ্চারিত হলঃ “হে ঈশ্বরের ক্ষুদ্র ও মহান সেবকবৃন্দ, তোমরা যারা তাঁকে সম্ভ্রম কর, — সকলে আমাদের আরাধ্য ঈশ্বরের প্রশস্তি কর।
{19:6} তখন আমি বিরাট জনসমাবেশের কোলাহন, জলধি কল্লোল ও প্রচণ্ড বজ্রনাদের মত এক ধ্বনি শুনতে পেলাম, সেই ধ্বনিতে ঘোষিত হচ্ছিল: ‘হাল্লেলুয়া, আমাদের আরাধ্য ঈশ্বর সর্বশক্তিমান প্রভু পরমেশ্বর রাজত্বগ্রহণ করেছেন,
{19:7} এস, আমরা আন্দ করি, উল্লসিত হই, তাঁর মর্যাদা স্বীকার করি, কারণ মেষশাবকের বিবাহ-লগ্ন উপস্থিত, তাঁর বধূ নিজেকে প্রস্তুত করেছে, নিজেকে সজ্জিত করার জন্য
{19:8} উজ্জ্বল ও শুচিশুদ্ধ ক্ষৌম বসনতাকে দেওয়া হয়েছে।(পুণ্যাত্মাদের পুণ্যকীর্তিই হচ্ছে সেই ক্ষৌম বসন।)”
{19:9} পরে সেই স্বর্গদূত আমাকে বললেন, “দেখ, ধন্য তারা, যারা মেষশাবকের বিবাহভোজে আমন্ত্রিত।” তিনি বললেন, “সবই ঈশ্বরের বাণী, সবই সত্য।”
{19:10} তখন আমি তাঁর আরাধনা করার জন্য তাঁর চরণে প্রণত হলাম। কিন্তু তিনি আমাকে বললেনঃ “ক্ষান্ত হও, যীশুর জন্য তোমার যে ভ্রাতৃবৃন্দ শহীদ হয়েছে, তাদেরই মত আমিও তোমার সহকর্মী সেবক মাত্র। ঈশ্বরেরই আরাধনা কর। যীশুর প্রকাশিত সত্যই নবীদের বাণীর অনুপ্রেরণা।”
{19:11} তারপর আমি দেখলাম, স্বর্গ উন্মুক্ত হল। সেখানে দেখলাম, একটি শ্বেত অশ্ব, তার আরোহীর নাম ‘বিশ্বস্ত সত্যনিষ্ঠ।’ তিনি ন্যায়সঙ্গতভাবে বিচার ও যুদ্ধ করেন।
{19:12} তাঁর চক্ষু বহ্নিশিখার মত। তাঁর মস্তকে অএক কিরীট। তাঁর ললাটে অঙ্কিত একটি নাম যা তিনি ছাড়া আর কেউ জানে না।
{19:13} তিনি রক্তরঞ্জিত বস্ত্রে শোভিত, ‘ঈশ্বরের বাক্য’ নামে অভিহিত।
{19:14} বিশুদ্ধ শুভ্র ক্ষৌম বসন পরিহিত স্বর্গীয় সেনাবাহিনী শ্বেত অশ্বে আরোহণ করে তাঁর অনুসরণ করে।
{19:15} তাঁর মুখ থেকে নির্গত এক তীক্ষ্ণধার তরবারি সর্বজাতিকে আঘাত করে। তিনি লৌহদণ্ডে তাদের শাসন করবেন। সর্বশক্তিমান ঈশ্বরের প্রচণ্ড রোষের দ্রাক্ষাকুণ্ড তিনি দলন করবেন।
{19:16} তাঁর বস্ত্রে ও ঊরুদেশে মুদ্রিত রয়েছে এই নাম — রাজাধিরাজ, প্রভুদের প্রভু।
{19:17} এর পরে আমি দেখলাম সূর্যের মাঝে দণ্ডায়মান এক স্বর্গদূতকে, তিনি মধ্য আকাশে উজ্জীন পক্ষিকুলকে উচ্চকণ্ঠে ডেকে বললেন, ‘এস, ঈশ্বরপ্রদত্ত মহাভোজে যোগদানের জন্য একত্র হও।
{19:18} রাজা, সেনাপতি ও বীরদের, অশ্ব ও অশ্বারোহীদের এবং স্বাধীন ও ক্রীতদাস, ক্ষুদ্র ও মহৎ নির্বিশেষে সকলের মাংস ভোজন কর।”
{19:19} পরে আমি দেখলাম, সেনাবাহিনীসহ ঐ অশ্বারোহীর বিরুদ্ধে যুদ্ধ করার জন্য সেই পশু, পৃথিবীরর নৃপতিবৃন্দ এবং তাদের সেনাবাহিনী একত্র হল।
{19:20} সেই পশু বন্দী হল। যে ভণ্ড নবী তার সম্মুখে অলৌকিক কাণ্ড দেখিয়ে ঐ পশুর প্রতীকধারী ও তার মূর্তিপূজকদের প্রতারিত করত, সেও তার রসঙ্গে বন্দী হল। তারা দুজনই জীবন্ত অবস্থায় জ্বলন্ত গন্ধকের হ্রদে নিক্ষিপ্ত হল।
{19:21} অবশিষ্ট সকলে সেই অশ্বারোহীর মুখনিঃসৃত তরবারির আঘাতে নিহত হল। পক্ষিকুল তাদের মাংসে পরিতৃপ্ত হল।
{i20:1} সহস্র বৎসর খ্রীস্টের রাজত্ব
{20:1} এর পরে আমি দেখলাম স্বর্গ থেকে একজন দূত নেমে আসছেন। তাঁর হাতে ছিল রসাতলের চাবি এবং বিরাট এক শৃঙ্খল।
{20:2} দেখলাম আদিম সর্পকে, যাকে দিয়াবল ও শয়তান বলে, সেই দানবকে তিনি বন্দী করলেন এবং সহস্র বছরের জন্য তাকে শৃঙ্খলিত করে
{20:3} রসাতলে নিক্ষেপ করলেন এবং তার দ্বার বন্ধ করে সীলমোহর করে দিলে যেন সহস্র বছর কাল পূর্ণ না হওয়া পর্যন্ত সে জাতিসমূহকে আর প্রতারিত করতে না পের। পরে তাকে কিছুকালের জন্য মুক্ত করা হবে।
{20:4} এর পরে আমি কয়েকটি সিংহাসন দেখলাম, সেগুলির উপরে যাঁরা উপবিষ্ট চিলেন তাঁদের হাতে বিচারের ভার দেওয়া হল। যীশুর পক্ষে সাক্ষ্য দেওয়ার জন্য এবং ঈশ্বরের বাণী প্রচারের জন্য যাদের শিরশ্ছেদ করা হয়েছিল এবং যারা সেই পশু ও তার মূর্তির পূজা করেনি, কপালে ও হাতে তার প্রতীক চিহ্ন ধারণ করেনি, তাদের সকলের আত্মা আমি দেখলাম। তারা জীবিত হয়ে সহস্র বৎসর খ্রীস্টের সঙ্গে রাজত্ব করল।
{20:5} সেই সহস্র বৎসর কাল পূর্ণ না হওয়া পর্যন্ত অবশিষ্ট মৃতেরা পুনর্জীবিত হল না।
{20:6} এটি হচ্ছে প্রথম পুনরুত্থান। এই প্রথম পুনরুত্থানে যে অংশ গ্রহণ করবে সে ধন্য ও পবিত্র এঁদের উপর দ্বিতীয় মৃত্যুর কোন ক্ষমতা নেই। তাঁরা ঈশ্বর ও খ্রীস্টের পুরোহিত হবেন, তাঁর সঙ্গে সহস্র বৎসর রাজত্ব করবেন।
{i20:7} শয়তানের চরম পরাজয়
{20:7} সহস্র বৎসর কাল অতিক্রান্ত হওয়ার পর শয়তানকে তার কারাগার থেকে মুক্তি দেওয়া হবে।
{20:8} সে তখন পৃথিবীর চার প্রান্তের জাতিগুলিকে, গোগ ও মাগোগকে প্রতারিত ও যুদ্ধের জন্য একত্র করার উদ্দেশ্যে বেরিয়ে পড়বে। সেই লোকদের সংখ্যা সমুদ্রতটের বালুকারাশির মত অগণ্য।
{20:9} দেখলাম, তাঁরা বিস্তীর্ণ পৃথিবীর উপর দিয়ে অভিযান করে পুণ্যাত্মাদের শিবির ও তাঁদের প্রিয় নগর অবরোধ করল। তখন স্বর্গ থেকে বর্ষিত অগ্নি তাদের গ্রাস করল।
{20:10} তাদের প্রতারণাকারী দিয়াবল জ্বলন্ত গন্ধকের হ্রদে নিক্ষিপ্ত হল যেখানে ঐ পসু ও ভণ্ড নবী আগেই নিক্ষিপ্ত হয়েছিল। সেখানে তারা চিরকাল দিবারাত্রি যন্ত্রণা ভোগ করবে।
{i20:11} পুনরুত্থান ও শেষ বিচার
{20:11} এর পরে আমি বিরাট এক শ্বেত সিংহাসনে সমাসীন একজন পুরুষকে দেখলাম। তাঁর সম্মুখ থেকেপৃথিবী ও আকাশমণ্ডল অন্তর্হিত হল। তাদের জন্য কোন স্থান হইল না।
{20:12} আমি দেখলাম, ক্ষুদ্র ও মহৎ নির্বিশেষে সমস্ত মৃত ব্যক্তি সিংহাসনের সম্মুখে দাঁড়িয়ে আছে। তখন কয়েকটি গ্রন্থ খোলা হল। তারপর আর একটি গ্রন্থ অর্থাৎ জীবনপঞ্জী খোলা হল। ঐ গ্রন্থাবলীতে লিখিত মৃত ব্যক্তিদের কার্যকলাপের বিবরণ অনুযায়ী তাদের বিচার হল।
{20:13} সমুদ্র তার গর্ভস্থ মৃত ব্যক্তিদের ফিরিয়ে দিল। মৃত্যু ও পাতালও তাদের অভ্যন্তরস্থ মৃতদের ফিরিয়ে দিল। তাদের প্রত্যেকের কর্ম অনুযায়ী বিচার করা হল।
{20:14} তারপর মৃত্যু ও পাতালও অগ্নিহ্রদে নিক্ষিপ্ত হল। এই অগ্নি-হ্রদই দ্বিতীয় মৃত্যু।
{20:15} জীবনপঞ্জীতে যার নাম ওঠেনি তাকে অগ্নি-হ্রদে নিক্ষেপ করা হল।
{i21:1} নূতন আকাশ ও নূতন পৃথিবী
{21:1} এর পরে আমি এক নূতন আকাশ ও নূতন পৃথিবী দেখলাম। প্রথম আকাশ ও প্রথম পৃথিবী লুপ্ত হয়েছিল। সমুদ্রের অস্তিত্ব আর ছিল না।
{21:2} আমি দেখলাম, পবিত্র নগরী নূতন জেরুশালেম স্বর্গ থেকে, ঈশ্বরের কাছ তেকে নেমে আসছে। বরের সঙ্গে মিলনোন্মুখ বধূর মত তার প্রস্তুতি ও সাজসজ্জা।
{21:3} তখন আমি সিংহাসন থেকে উচ্চকণ্ঠে ঘোষিত এই বাণী শুনলাম: দেখ, মানুষের মাঝেপ্রভু পরমেশ্বরের আবাসতিনি তাদের সঙ্গে বাস করবেন, তারা হবে তাঁর প্রজা।পরমেশ্বর স্বয়ং তাদের সঙ্গে থাকবেনহবেন তাদের ঈশ্বর।
{21:4} তিনি মুছিয়ে দেবেন অশ্রুধারা। থাকবে না আর মৃত্যুর অস্তিত্ব। শোক, আর্তনাদ, আর থাকবে না। পুরাতন সব কিছুই হয়েছে বিলীন।”
{21:5} সিংহাসনে যিনি আসীন, তিনি বললেন, “দেখ, আমি সব কিছুই নবায়িত করছি।” তিনি আমাকে বললেন, “একথা লিখে রাখ, কারণ এ সবই বিশ্বাস্য ও সত্য।”
{21:6} এর পরে তিনি বললেন, “সুসম্পন্ন হল। আমিই আল্ফা এবং ওমেগা, আদি ও অন্ত। যে তৃষ্ণার্ত তাকে আমি জীবন জলের উৎস থেকে বিনামূল্যে পান করতে দেব।
{21:7} যে জয়ী হবে, এ সব কিছুই হবে তার। আমি হব তার ঈশ্বর, সে হবে আমার সন্তান।
{21:8} কিন্তু যারা ভীরু, অবিশ্বাসী, কলুষিত, নরঘাতক, ব্যভিচারী, যাদুকর, পৌত্তলিক ও মিথ্যাবাদী তাদের সকলেরই গতি হবে জ্বলন্ত অগ্নিময় গন্ধক হ্রদে। এই সেই দ্বিতীয় মৃত্যু।”
{i21:9} নূতন জেরুশালেম
{21:9} যে সপ্ত স্বর্গদূতের কাছে শেষ সপ্ত আঘাতে পূর্ণ সাতটি পাত্র ছিল, তাঁদের একজন এসে আমাকে বললেন, “এস, আমি তোমাকে দেখাব এক কন্যাকে, যিনি মেষশাবকের বধূ।”
{21:10} পবিত্র আত্মার প্রভাবে তিনি আমাকে সুউচ্চ এক পর্বত শীর্ষে নিয়ে গেলেন। দেখালেন, স্বর্গ থেকে, ঈশ্বরের কাছ তেকে নেমে আসা পবিত্র নগরী জেরুশালেম।
{21:11} ঈশ্বরের গৌরবে সে প্রদীপ্ত। তার জ্যোতি দুষ্প্রাপ্য সূর্যকান্ত মণির মত, স্ফটিকের মত স্বচ্ছ।
{21:12} তার চারিদিকে বিরাট উঁচু প্রাচীর এবং তার বারোটি তোরণ। সেই তোরণগুলিতে বারোজন স্বর্গদূত প্রহরারত। তোরণগুলির শীর্ষে ইসরায়েল-সন্তানদের দ্বাদশ বংশের নাম উৎকীর্ণ।
{21:13} নগরীর পূর্বদিকে তিনটি, উত্তরে তিনটি, দক্ষিণে তিনটি এবং পশ্চিমে তিনটি তোরণ।
{21:14} নগরীর প্রাচীরের বারোটি ভিত্তিপ্রস্তর, সেগুলির উপরে মেষশাবকের বারোজন প্রেরিত শিষ্যের বারোটি নাম উৎকীর্ণ।
{21:15} আমার সঙ্গে যিনি কথা বলছিলেন তাঁর হাতে ঐ নগরী ও তার তোরণগুলি ও প্রাচীর জরীপ করার জন্য একটি সুবর্ণ মানদণ্ড ছিল।
{21:16} নগরীটি চতুষ্কোণ। দৈর্ঘ্যে ও প্রস্থে সমান। তিনি তাঁর মানদণ্ড দিয়ে নগরীটি মাপলেন। এর দৈর্ঘ্য, প্রস্থ ও উচ্চতা সমান এবং প্রত্যেকটির মাপ 2400 কিলোমিটার ।
{21:17} তিনি এর প্রাচীরও মাপলেন। এর উচ্চতা ষাট মিটার।
{21:18} প্রাচীর সূর্যকান্ত মণি দিয়ে গড়া, আর নগরীটি কাঁচের মত চক্চকে খাঁটি সোনায় তৈরী।
{21:19} নগর-প্রকারের ভিত্তিগুলি বিভিন্ন মণিখচিত। প্রথমটি সূর্যকান্ত মণি, দ্বিতীয়টি নীলকান্ত মণি, তৃতীয় তাম্র মণি, চতুর্থটি মরকত মণি।
{21:20} পঞ্চম বৈদূর্য মণি, ষষ্ঠ রুধিরাখ্য মণি, সপ্তম গোমেদ মণি, অষ্টম ফিরোজা মণি, নবম পোখরাজ মণি, দশম হেমকান্ত মণি, একাদশতম রক্তাভ মণি এবং দ্বাদশতমটির ভিত্তি পিঙ্গলমণির।
{21:21} বারোটি তোরণ বারোটি মুক্তায় গটিত। প্রত্যেকটি তোরণ একটি অখণ্ড মুক্তায় নির্মিত। নগরের পথগুলি স্বচ্ছ কাঁচের মত, খাঁটি সোনায় তৈরী।
{21:22} আমি নগরীর মধ্যে কোন মন্দির দেখতে পেলাম না। কারণ সর্বশক্তিমান প্রভু পরমেশ্বর এবং মেষশাবকই তার মন্দির।
{21:23} সেই নগরে আলোর জন্য সূর্য বা চন্দ্রের দরকার নেই। ঈশ্বরের গৌরবেই তা আলোকিত। মেষশাবক স্বয়ং তার প্রদীপ।
{21:24} সেই নগরীর আলোকে সর্বজাতি যাতায়াত করবে। পৃথিবীর নৃপতিরা তাদের ঐশ্বর্য সেখানে নিয়ে আসবে।
{21:25} নগরীর তোরণগুলি সারাদিন কখনও বন্ধ করা হবে না — আর রাত সেখানে হবেই না।
{21:26} সর্বজাতির সম্পদ ও ঐশ্বর্য সেখানে সংগৃহীত হবে।
{21:27} কিন্তু অশুচি কোন বস্তু, কিম্বা ঘৃণ্য ও মিথ্যাচারী কেউ সেই নগরে প্রবেশ করতে পারবে ন।আ মেষশাবকের জীবনপঞ্জীতে যাদের নাম লিখিত আছে, কেবলমাত্র তারাই সেই নগরীতে প্রবেশ করবে।
{22:1} এর পরে তিনি আমাকে জীবনজলের নদী দেখালেন। নদীর জল স্ফটিকের মত উজ্জ্বল এবং ঈশ্বরের ও মেষশাবকের সিংহাসন থেকে উৎসারিত।
{22:2} নগরীর রাজপথের মধ্যভাগ দিয়ে প্রবহমান সেই নদীর দুই তীরে রয়েছে জীবনতরু। তরুগুলি বারো মাসে বারো রকমের ফল দেয়, সেই তরুপল্লবে সর্বজাতি আরোগ্য লাভ করে।
{22:3} সেখানে অভিশপ্ত কোন বস্তু থাকবে না। নগরীতে থাকবে ঈশ্বরের ও মেষশাবকের সিংহাসন।
{22:4} তাঁর সেবকেরা তাঁর আরাধনা করবে, দর্শন করবে তাঁর শ্রীমুখ। তাঁর রনাম অঙ্কিত থাকবে তাদের ললাটে।
{22:5} রাত্রি হবে না সেখানে। তাই প্রদীপপ কিম্বা সূর্যালোকের প্রয়োজন তাদের হবে না। কারণ প্রভু পরমেশ্বরই হবেন তাদের দীপ্তি, আর তারা চিরকাল রাজত্ব করবে।
{i22:6} উপসংহার
{22:6} এর পরে তিনি আমাকে বললেন, “এই সমস্ত কথা বিশ্বাসযোগ্য ও সত্য।” যে সব ঘটনা অচিরে অবশ্যই ঘটবে তা তাঁর সেবকদের কাছে ব্যক্ত করার জন্য প্রভু পরমেশ্বর তাঁর দূতকে পাঠিয়েছেন। তিনিই নবীদের অনুপ্রাণিত করেন।
{22:7} যীশু বলেন, “দেখ, আমি শীঘ্রই আসছি, ধন্য সেই জন যে এই গ্রন্থের ভাবোক্তিগুলি অনুধাবন করে।”
{22:8} আমি যোহন এই সমস্ত বিষয় শুনেছি, দেখেছি। এই সব বিষয় দেখার ও শোনার পরে যে স্বর্গদূত আমাকে সবকিছু দেখাচ্ছিলেন, তাঁর আরাধনা করার জন্য আমি তাঁর চরণপ্রান্তে প্রণত হলাম।
{22:9} কিন্তু তিনি আমাকে বললেন, “ক্ষান্ত হও, আমি তোমার এবং তোমার নবী ভ্রাতাদের সহকর্মী সেবকমাত্র। যারা এই গ্রন্থের নির্দেশসমূহ পালন করে আমি তাদেরও সহকর্মী সেবক। তুমি প্রভু পরমেশ্বরেরই আরাধনা কর।”
{22:10} তিনি আমাকে বললেন, “এই গ্রন্থের ভাবোক্তিগুলি তুমি সীলমোহর করে রেখ না, কারণ এগুলি পূর্ণ হওয়ার কাল আসন্ন।
{22:11} যে অন্যায় অধর্ম করে সে এর পরেও অধর্মাচরণ করুক, যে কলুষিত সে কলুষিত থাকুক। যে ধার্মিক সে ধর্মাচরণ করুক। যে পবিত্র সে পবিত্র থাকুক।”
{22:12} যীশু বলেন, “দেখ, আমি শীঘ্রই আসছি, প্রত্যেকের কর্মানুযায়ী যে প্রতিফল আমি দেব তা-ও আমি সঙ্গে নিয়ে আসছি।
{22:13} আমিই আল্ফা এবং ওমেগা। প্রথম ও শেষ। আদি এবং আন্ত।”
{22:14} জীবন-তরুর অধিকার লাভের জন্য এবং দ্বারপথে নগরে প্রবেশ করার জন্য যারা নিজেদের বসন ধৌত করে, তারাই ধন্য।
{22:15} বিপথগামী, গুণীন, ব্যভিচারী, নরঘাতক, পৌত্তলিক এবং কাজে ও কথায় যারা মিথ্যা ভালবাসে তারা সকলেই থাকবে নগরীর বাইরে।
{22:16} “আমি যীশু, সমস্ত মণ্ডলীতে এই সমস্ত বিষয়ে সাক্ষ্য দেওয়ার জন্য আমার দূতকে তোমাদের কাছে পাঠালাম। আমি দাউদকুলোদ্ভব, আমি উজ্জ্বল প্রভাতী তারা।”
{22:17} পবিত্র আত্মা ও বধু বলছেন, ‘স্বাগতম্’। যে একথা শোনে সেও বলুক, ‘স্বাগতম্’। যে তৃষ্ণার্ত সে আসুক, যে ইচ্ছুক বিনামূল্যে সে পান করুক জীবনবারি।
{22:18} যারা এই গ্রন্থের ভাবোক্তির বাণী শোনে, তাদের প্রত্যেককে আমি সতর্ক করে দিচ্ছি: যদি কেউ এর সঙ্গে আর কিছু যোগ করে তাহলে ঈশ্বর এই গ্রন্থে উল্লিখিত সমস্ত আঘাতে তাকে জর্জরিত করবেন।
{22:19} যদি কেউ এই ভাবোক্তি গ্রন্থ থেকে কিছু হরণ করে তাহলে ঈশ্বর এই গ্রন্থে বর্ণিত জীবন তরু ও পবিত্র নগরীর অধিকার থেকে তাকে বঞ্চিত করবেন।
{22:20} যিনি এই সমস্ত বিষয়ের সাক্ষী তিনি বলছেন, “হ্যাঁ, আমি শীঘ্রই আসছি।” আমেন, সুস্বাগতম প্রভু যীশু!
{22:21} সকলের উপর বর্ষিত হোক প্রভু যীশুর অনুগ্রহ। আমেন।
