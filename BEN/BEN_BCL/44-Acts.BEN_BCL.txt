{1:1} প্রিয় থিয়ফিল, যীশু যেদিন থেকে শিক্ষাদান ও কাজ আরম্ভ করেছিলেন, সেইদিন থেকে তাঁর স্বর্গে নীত হওয়ার দিন পর্যন্ত সমসত্ বিষয় আমার
{1:2} পুস্তকের প্রথম খণ্ডে লিখেছি। স্বর্গে নীত হওয়ার পূর্বে পবিত্র আত্মায় আবিষ্ট হয়ে তিনি তাঁর প্রেরিতরূপে মনোনীত শিষ্যদের প্রয়োজনীয় নির্দেশ দান করেছিলেন।
{1:3} তাঁর মৃত্যুর পর চল্লিশ দিন পর্যন্ত তিনি অনেকবার তাঁদের দর্শন দিয়েছিলেন। এতে সন্দেহাতীতভাবে প্রমাণিত হয়েছিল যে তিনি জীবিত। তাঁরা তাঁকে দেখেছিলেন, এবং ঈশ্বরের রাজ্য সম্বন্ধে যীশু তাঁদের শিক্ষাও দিয়েছিলেন।
{1:4} তিনি তাঁদের সঙ্গে থাকাকালে তাঁদের আদেশ দিয়ে বলেছিলেন, জেরুশালেম পরিত্যাগ করে যেও না। আমার পিতার প্রতিশ্রুত যে দানের কথা তোমাদের বলেছি, তার জন্য অপেক্ষা করো।
{1:5} বাপ্তিষ্মদাতা যোহন জলে বাপ্তিষ্ম দিতেন কিন্তু কিছুদিনের মধ্যে তোমরা পবিত্র আত্মায় বাপ্তিষ্ম লাভ করবে।
{i1:6} যীশুর স্বর্গারোহণ
{1:6} প্রেরিত শিষ্যেরা যীশুর সঙ্গে একত্রে মিলিত হলে, তাঁরা যীশুকে জিজ্ঞাসা করেলন, প্রভু, এখন কি আপনি ইসরায়েল সাম্রাজ্য পুনরায় প্রতিষ্ঠা করবেন?
{1:7} যীশু তাঁদের বললেন, পিতা স্বয়ং যে দিন এবং ক্ষণ নিজের কর্তৃত্বাধীনে স্থির করে রেখেছেন, তা নিয়এ কৌতূহল প্রকাশ করার অধিকার তোমাদের নেই।
{1:8} কিন্তু পবিত্র আত্মা যখন তেআমাদের উপরে অধিষ্ঠান করবেন, তখন তোমরা শক্তিলাভ করবে। জেরুশালেম, সমগ্র যিহুদীয়া ও শমরিয়া দেশ তথা পৃথিবীর শেষ প্রান্ত পর্যন্ত তোমরা আমার কথা প্রচার করবে।
{1:9} যীশুর কথা শেষ হলে তাঁরা দেখলেন, তিনি ঊর্ধ্বলোকে উন্নীত হচ্ছেন এবং সেই মুহূর্তে এক খণ্ড মেঘ এসে যীশুকে তাঁদের দৃষ্টির আড়াল করে দিল।
{1:10} তাঁরা একদৃষ্টে আকাশে যীশুর গমন পথের দিকে চেয়েছিলেন। হঠাৎ শুভ্রবস্ত্র পরিহিত দুই ব্যক্তি তাঁদের কাছে এসে দাঁড়ালেন। বললেনঃ
{1:11} হে গালীল নিবাসীবৃন্দ! কেন তোমরা এভাবে আকাশের দিকে চেয়ে দাঁড়িয়ে আছ? যেমন ভাবে আজ যীশুকে স্বর্গে আরোহণ করতে দেখলে, ঠিক সেইভাবেই আবার তিনি ফিরে আসবেন।
{i1:12} যিহুদার শূন্যপদ পূরণ
{1:12} প্রেরিত শিষ্যেরা তখন অলিভ পর্বত থেকে ফিরে গেলেন জেরুশালেমে। অলিভ পর্বত থেকে জেরুশালেম বেশ কাছেই, পথ প্রায় আধ মাইলের মত।
{1:13} পিতর, যোহন, যাকোব এবং আন্দ্রিয়, ফিলিপ এবং থোমা, বর্থলময় এবং মথি, ত আলফেয়র পুত্র যাকোব, বিপ্লবী শিমোন এবং যাকোবের পুত্র যিহুদা — সকলে জেরুশালেম নগরীতে প্রবেশ করলেন এবং সেখানে একটি বাড়ির ওপরতলার যে ঘরটিতে তাঁরা থাকতেন, সেখানে চলে গেলেন।
{1:14} সেকানে তাঁরা সকলে একসঙ্গে প্রার্থনায় নিবিষ্ট থাকেতন। কয়েকজন মহিলা ও যীশুর ভাইয়েরা সেখানে তাঁদের সঙ্গে ছিলেন।
{1:15} এই ঘটনার কয়েকদিন পরে প্রায় একশো কুড়িজন খ্রীষ্টবিশ্বাসী এক সভায় মিলিত হলেন। পিতর তখন উঠে দাঁড়িয়ে বললেন,
{1:16} ভাইসব! যে যিহুদা যীশুকে বন্দী করার জন্য শত্রুপক্ষকে পথ দেখিয়ে এনেছিল, তার সম্পর্কে পবিত্র আত্মা দাউদের মাধ্যমে যে ভবিষ্যদ্বাণী করেছিলেন, শাস্ত্রে উদ্ধৃত সেই বাণী পূর্ণ হয়েছে।
{1:17} যিহুদা আমাদের দলেরই একজন সভ্য ছিল এবং আমাদের সেবাব্রতের কাজে তারও সমান দায়িত্ব ছিল।
{1:18} (যিহুদা তার সেই অসৎ হীন কাজের জন্য যে অর্থ পেয়েছিল, তাই দিয়ে সে একখণ্ড জমি কিনেছিল। সেই জমির উপরেই সে অধোমুখে পড়ে যায় ও তার পেট ফেটে যায়।
{1:19} জেরুশালেমের সকলেই এই ঘটনার কথা জানতে পারে এবং তারা নিজেদের ভাষায় এই জমিখণ্ডের নাম রাখে ‘হকলদামা’, এর রঅর্থ ‘রক্তক্ষেত্র')।
{1:20} গীতসংহিতায় লেখা আছেঃ গৃহ তার পরিত্যক্ত হোক, আর কেউ বাস না করুক সেখানে। এবং ‘অপর একজন গ্রহণ করুক তার কর্মভার!
{1:21} সুতরাং যোহনের কাছে বাপ্তিষ্ম গ্রহণের পর থেকে স্বর্গে নীত হওয়া পর্যন্ত যতদিন আমরা প্রভু যীশুর সান্নিধ্যে ছিলাম, ততদিন আর যারা আমাদের নিত্যসঙ্গী ছিল,
{1:22} তাদেরই একজনকে তাঁর পুনরুত্থানের প্রত্যক্ষদর্শী হিসেবে আমাদের সঙ্গে যোগদান করতে হবে।
{1:23} তখন তাঁরা দুজনের নাম প্রস্তাব করেন। একজনের নাম যোষেফ। বারাব্বাস নামেও তিনি পরিচিত ছিলেন। তাঁর উপাধি ছিল যুষ্ট। অপরজনের নাম মত্তথিয়।
{1:24} তারপর তাঁরা প্রার্থনা নিবেদন করলেন। বললেন, হে প্রভু, তুমি সকলের অন্তর্যামী। যিহুদা তার কাজের উপযুক্ত প্রতিফল লাভ করায়, সেবাব্রতী ও প্রেরিত শিষ্যের যে পদটি শূন্য রয়েছে,
{1:25} সেই পদ পূরণের জন্যে এই দুজনের মধ্যে কে তোমার মনোনীত তাকে দেখিয়ে দাও।
{1:26} তাঁদের দুজনের নামে পাশার দান ফেলা হলে মত্তথিয় নির্বাচিত হলেন এবং বারোজন প্রেরিত শিষ্যের তালিকাভুক্ত হলেন।
{i2:1} পবিত্র আত্মার অবতরণ
{2:1} পঞ্চাশত্তমী পর্বের দিনে শিষ্যেরা সকলে এক জায়গায় সমবেত হয়েছিলেন।
{2:2} হঠাৎ প্রচণ্ড ঝড়ের আওয়াজ উঠল আকাশে এবং যে ঘরে তাঁরা বসেছিলেন সেই ঘরটি শব্দে মুখরিত হল।
{2:3} সঙ্গে সঙ্গে তাঁরা দেখতে পেলেন, জিহ্বার মত অগ্নিশিখা ছড়িয়ে গিয়ে প্রত্যেকের মাথায় অধিষ্ঠান করতে লাগল।
{2:4} তাঁরা সকলে পবিত্র আত্মায় আবিষ্ট হলেন এবং পবিত্র আত্মার দেওয়া বাক্শক্তি অনুসারে বিভিন্ন ভাষায় কথা বলতে লাগলেন।
{2:5} সেই সময় পৃথিবীর প্রত্যেকটি দেশ থেকে আগত ধর্মপ্রাণ ইহুদীরা জেরুশালেমে অবস্থান করছিলেন।
{2:6} শিষ্যদের মিলিত কণ্ঠের ধ্বনি শুনে সেখানে জনতার বিরাট এক সমাবেশ হল এবং সকলেই তাঁদের নিজের নিজের ভাষায় কথা বলতে সুনে হতবুদ্ধি হয়ে পড়ল।
{2:7} অসীম বিস্ময়ে তারা বলতে লাগল: আচ্ছা, এই যে যারা কথা বলছে, এরা তো সকলেই গালীলের লোক।
{2:8} তাহলে আমরা প্রত্যেকেই নিজের নিজের দেশের ভাষা কেমন করে এদের মুখ থেকে শুনতে পাচ্ছি?
{2:9} পার্থিয়া, মিডিয়া, এলাম, মেসোপটেমিয়া, যিহুদীয়া কাপ্পাদকিয়া, পন্ত ও আশিয়া,
{2:10} ফ্রিজিয়া, পাম্ফিলিয়া, মিশর এবং লিবিয়ার অন্তর্গত কুরেন অঞ্চল থেকে আমরা সকলে এসেছি। আমাদের মধ্যে রোম থেকে আগত ইহুদী ও ইহুদী ধর্মে ধর্মান্তরিত ব্যক্তিরা আছেন,
{2:11} ক্রীট ও আরবনিবাসীরাও আছেন। আমরা প্রত্যেকেই আমাদের নিজেদের ভাষায় ঈশ্বরের মহাপরাক্রমসম্পন্ন কাজের কথা এদের মুখে শুনতে পাচ্ছি।
{2:12} সকেলই বিস্মিত ও বিভ্রান্ত হয়ে পরস্পর বলতে লাগল, কি এর অর্থ?
{2:13} অনেকে আবার বিদ্রূপ করে বলতে লাগল, ওরা নিশ্চয় সুরাপানে মত্ত হয়েছে।
{i2:14} পিতরের ভাষণ
{2:14} পিতর তখন এগারোজন প্রেরিত শিষ্যের সঙ্গে দাঁড়িয়ে উচ্চকণ্ঠে জনতাকে সম্বোধন করে বললেন, হে ইহুদী জনমণ্ডলী ও জেরুশালেম নিবাসী সমস্ত জনসাধারণ। দয়া করে আমার কথা শুনু।
{2:15} আপনাদের ধারণা, এরা সুরায় মত্ত হয়েছে, কিন্তু তা নয়। এখন মাত্র সকাল নটা।
{2:16} এ হল সেই ঘটনা, নবী যোযেল যার কথা বলেছিলেনঃ
{2:17} ‘ঈশ্বর ঘোষণা করেছেন, অন্তিম কালে ঘটবে এসব ঘটনা –আমার আত্মা আমি সমস্ত মানুষের মধ্যে সেচন করব, এবং তোমাদের পুত্র কন্যারা ভবিষ্যদ্বাণী বলবে, তোমাদের যুবকেরা লাভ করবে অলৌকিক দর্শন এবং প্রবীণেরা দেখবে স্বপ্ন।
{2:18} হ্যাঁ, আমি আমার দাসদাসীদের মধ্যেও আমার আত্মা সেচন করব, তারাও বলবে ভবিষ্যদ্বাণী।
{2:19} আমি ঊর্ধ্বে আকাশে দেখাব নানা অলৌকিক লক্ষণ, নীচে, পৃথিবীতে দেখাব বহুতর নিদর্শন,
{2:20} প্রভুর সেই মহান গৌরবোজ্জ্বল দিনটি আসার আগে আঁধারে ঢেকে যাবে সূর্য, রক্তবর্ণ ধারণ করবে চন্দ্র।
{2:21} তখন, যে ডাকবে প্রভুর নামে, সে-ই পাবে উদ্ধার।’
{2:22} হে ইসরায়েলী জনসাধারণ, আমার কথা শুনুন। নাসরত নিবাসী যীশুর কথা আমি বলছি। তিনি ছিলেন ঈশ্বরের মনোনীত ব্যক্তি। তাঁর অলৌকিক কীর্তির মাধ্যমেই আপনারা তার প্রমাণ পেয়েছেন। এই সমস্ত অলৌকিক কার্য, লক্ষণ ও নিদর্শন কার্য তাঁর মাধ্যমে ঈশ্বরই আপনাদের মধ্যে সাধন করেছেন।
{2:23} ঈশ্বরের নিজস্ব ইচ্ছা ও পরিকল্পনা অনুযায়ী সেই যীশু আপনাদের হাতে সমর্পিত হয়েছিলেন। আর আপনারাই বিধর্মীদের দিয়ে তাঁকে ক্রুশে বিদ্ধ করে হত্যা করিয়েছিলেন।
{2:24} কিন্তু ঈশ্বর তাঁকে মৃত্যুর করাল গ্রাস থেকে মুক্ত করে পুনর্জীবিত করলেন। কারণ তাঁকে কবলিত করার সাধ্য মৃত্যুর ছিল না।
{2:25} দাউদ তাঁর সম্বন্ধে বলেছেনঃ'আমি প্রভুকে নিয়ত রাখি সম্মুখে, তিনি আছেন পাশে আমার, আমি হব না বিচলিত।
{2:26} তাই দেহ-মন-আত্মা আমার আনন্দে নিমগণ, অসীম শান্তিতে আমি পরম নির্ভয়।
{2:27} জানি তুমি আমায় মৃত্যুলোকে দেবে না বিসর্জন, যেখানে তিমি নেই সেখানে ভক্তকে তোমার দেবে না যেতে কোনদিন।
{2:28} তুমি দেখাবে আমায় জীবনের পথ, তোমার সান্নিধ্যে আছে পূর্ণ আনন্দ তোমাতেই আছে শাশ্বত সুখ।’
{2:29} ভাইসব, আমি নিশ্চিতভাবে বলতে পারি যে, সেই পিতৃপুরুষ দাউদেরর মৃত্যু হয়েছিল এবং তিনি সমাধিলাভ করেছিলেন। আজও তাঁর সমাধি বিদ্যমান।
{2:30} তিনি ছিলেন ভবিষ্যৎস্রষ্টা নবী। ঈশ্বর তাঁকে প্রতিশ্রুতি দিয়েছিলেন যে তাঁর বংশধরদের তাঁর সিংহাসন প্রতিষ্ঠিত করবেন।
{2:31} এ কথা জেনেই দূরদৃষ্টির বলে তিনি খ্রীষ্টের পুনরুত্থানের ভবিষ্যদ্বাণী করেছিলেন। বলেছিলেন, পাতালে তিনি পরিত্যক্ত হবেন না, দেহ তাঁর বিনাশ লাভ করবে না।’
{2:32} এই যীশুকেই ঈশ্বর পুনরুত্থিত করলেন। আমরা সকলে তার সাক্ষী।
{2:33} পিতা ঈশ্বরের পরাক্রমে তিনি তাঁর দক্ষিণ পার্শ্বে উন্নীত ও গৌরবান্বিত হয়েছেন এবং তাঁরই প্রতিশ্রুত পবিত্র আত্মা লাভ করেছেন। আজ আপনারা যা দেখছেন এবং শুনেছেন — এ তাঁরই শক্তির প্রকাশ।
{2:34} দাউদ নিজে স্বর্গে যাননি কিন্তু তিনি বলেছেনঃ'প্রভু পরমেশ্বর বলেন আমার প্রভুকে যিনি আমার রাজা: তুমি আমার দক্ষিণে বস,
{2:35} যতক্ষণ না তোমার শত্রুদের আমি করি তোমার পাদপীঠ।’
{2:36} হে সমগ্র ইসরায়েল জাতি, নিশ্চিতভাবে জেনে রাখুন, যাঁকে আপনারা ক্রুশে বিদ্ধ করেছিলেন, ঈশ্বর সেই যীশুকেই প্রভু এবং খ্রীষ্টরূপে নিযুক্ত করেছেন।
{2:37} একথা শুনে তারা ভীষণ মর্মাহত হল। পিতর এবং অন্যান্য প্রেরিত শিষ্যদেরর তারা বলল, তাহলে আমরা কি করব ভাই?
{2:38} পিতর তাদের বললেন, তেআমরা প্রত্যেকে পাপের পথ ত্যাগ কর এবং যীশু খ্রীষ্টের নামে বাপ্তিষ্ম গ্রহণ কর। তাহলে তোমরা পাপের ক্ষমা পাবে ও ঈশ্বরের দানস্বরূপ পবিত্র আত্মা লাভ করবে।
{2:39} কারণ এই প্রতিশ্রুতি তোমাদের ও তোমাদের সন্তানদের জন্য এবং বহু দূরে যারা আছে, যাদের প্রভু পরমেশ্বর স্বয়ং আহ্বান করেছেন — তাদের সকলের জন্য।
{2:40} তিনি আরও বিভিন্নভাবে নিজের বক্তব্য তাদের সামনে উপস্থাপিত করলেন এবং আবেদন জানিয়ে বললেন, এ যুগের দুর্জনদের হাত থেকে নিজেদর রক্ষা কর।
{2:41} তখন যারার তাঁর কথা বিশ্বাস করল, তারা সকলেই বাপ্তিষ্ম গ্রহণ করল। সেদিন খ্রীষ্টের অনুগামী দলের সঙ্গে প্রায় তিন হাজার লোক যুক্ত হল।
{2:42} তারা সকলে সর্বদা শিষ্যদের কাছে শিক্ষা গ্রহণ করতে লাগল এবং তংআদের যৌথ জীবনের অংশীদার হয়ে তাঁদের সহ্গে আহারাদি ও উপাসনায় অংশগ্রহণ করতে লাগল।
{i2:43} খ্রীষ্ট বিশ্বাসীদের সংঘবদ্ধ জীবন
{2:43} প্রেরিত শিষ্যদের নানা আশ্চর্য ও অলৌকিক কাজ করতে দেখে সকলের মনে ভয় ও সম্ভ্রম জাগ্রত হল।
{2:44} খ্রীষ্ট বিশ্বাসীরা সকলে একসঙ্গে থাকতেন এবং একই ভাণ্ডার থেকে তাঁদের প্রয়োজন পূর্ণ করা হত।
{2:45} নিজেদের সমস্ত স্থাবর অস্থাবর সম্পত্তি বিক্রী করে বিক্রযলব্ধ অর্থ থেকে যার যা প্রয়োজন, সব মিটাতেন।
{2:46} প্রতিদিন তাঁরা একেসঙ্গে মন্দিরে যেতেন এবং বাড়িতে তাঁরা ভক্তিবিনম্র চিত্তে সন্তোষ সহকারে একসঙ্গে আহার্য গ্রহণ করতেন।
{2:47} ঈশ্বরের স্তবস্তুতিতেই সময় অতিবাহিত হত তাঁদের। সকলের প্রীতিভাজন হতে পেরেছিলেন তাঁরা। প্রতিদিন ঈশ্বর কর্তৃক উদ্ধারপ্রাপ্ত লোকেরা তাঁদের সঙ্গে যোগ দিতে থাকায় দিনদিন তাঁদের সংখ্যা বৃদ্ধি পেতে লাগল।
{i3:1} এক জন্মখঞ্জের সুস্থতালাভ
{3:1} একদিন পিতর আর যোহন বেলা তিনটের বৈকালিক প্রার্থনার সময় মন্দিরে যাচ্ছিলেন।
{3:2} সেই সময় কয়েকজন লোক একটি জন্মখঞ্জ লোককে বয়ে নিয়ে আসছিল। মন্দিরের ‘সুন্দর তোরণ’ নামে তোরণটির পাশে তাকে তারা প্রতিদিন বসিয়ে রেখে যেত মন্দিরের যাত্রীদেরে কাছে ভিক্ষা চাইবার জন্য।
{3:3} পিতর আর যোহনকে মন্দিরের দিকে যেতে দেখে সে তাঁদের কাছে ভিক্ষা চাইল।
{3:4} তাঁরা দুজনে তখন তার দিকে একদৃষ্টে তাকিয়ে রইলেন। পিতর তাকে বললেন, আমাদের দিকে তাকাও।
{3:5} সে ভাবল এঁদের কাছে কিছু পাওয়া যাবে। তাই সে তখন কিছু পাবার আশায় তাঁদের দিকে চেয়ে রইল।
{3:6} পিতর তাকে বললেন, সোনা-রূপো আমার কিছুই নেই, কিন্তু আমার যা আছে, তাই তোমাকে দিচ্ছি। নাসরত নিবাসী যীশু খ্রীষ্টের নামে তুমি হেঁটে বেড়াও।
{3:7} এই বলে তিনি তার ডান হাত ধরে তুলে দাঁড় করিয়ে দিলেন। সঙ্গে সঙ্গে তার গোড়ালি আর পাপ সবল হয়ে উঠল।
{3:8} সে তখন লাফিয়ে লাফিয়ে হাঁটতে লাগল। তারপর নাচতে নাচতে, লাফাতে লাফাতে ঈশ্বরের স্তুতিতে মুখর হয়ে তাঁদের সঙ্গে মন্দিরের ভিতরে গেল।
{3:9} সমস্ত লোক তাকে ঈশ্বরের স্তুতি করতে ও ঘুরে বেড়াতে দেখল।
{3:10} তাকে দেখে সবাই চিনল যে, সে-ই ‘সুন্দর তোরণের’ পাসে বসে তাকা খঞ্জ ভিক্ষুক। এই ঘটনায় সকলে বিস্ময়ে অভিভূত হয়ে গেল।
{i3:11} মন্দিরে পিতরের ভাষণ
{3:11} পিতর আর যোহনের সঙ্গে সেই লোকটিকে ঘনিষ্ঠভাবে শলোমনের বারান্দায় ঘুরতে দেখে সমস্ত লোক অবাক হয়ে গেল। তাঁদের কাছে একসঙ্গে দৌড়ে এল তারা।
{3:12} তাই দেখে পিতর সকলকে সম্বোধন করে বললেন, হে ইসরায়েলী জনগণ, এতে কেন তোমরা এত অবাক হচ্ছ? কেনই বা তোমরা আমাদের দিকে এমন করে চেয়ে আছ, যেন আমরা নিজেদের শক্তিতে অথবা নিজস্ব পুণ্যে একে হাঁটবার শক্তি দিয়েছি?
{3:13} ‘অব্রাহাম, ইস্হাক ও যাকোবের আরাধ্য ঈশ্বর’ আমাদের পূর্বপুরুষের ঈশ্বর তাঁর সেবক যীশুকে মহিমান্বিত করেছেন। সেই যীশুকে তোমরা শত্রুর হাতে সমর্পণ করলে এবং পীলাতের সাক্ষাতে তাঁকে অস্বীকার করলে।
{3:14} তিনি ছিলেন পবিত্র ও ন্যায়নিষ্ঠ ব্যক্তি, পীলাত যখন তাঁকে মুক্তি দিতে চেয়েছিলেন তখনও তোমরা তাঁকে প্রত্যাখ্যান করলে। তাঁর বদলে একজন নরঘাতকের মুক্তি চেয়ে নিলে তোমরা।
{3:15} আর হত্যা করলে এমন ব্যক্তিকে, যিনি উন্মুক্ত করেছেন জীবনের পথ। কিন্তু ঈশ্বর তাঁকে মৃত্যুলোক থেকে পুনরুত্থিত করেছেন, আমরা তার সাক্ষী।
{3:16} এই যে লোকটিকে তোমরা দেখতে পাচ্ছ, একে তোমরা সকলেই চেন। যীশুর নামে বিশ্বাস করেই এ সবল হয়েছে এবং তোমাদের সকলের সামনে এই বিশ্বাসই তাকে সুস্থ করেছে।
{3:17} বন্ধুগণ, আমি জানি, তোমরা ও তোমাদের নেতৃবৃন্দও অজ্ঞতাবশতঃ প্রভু যীশুর প্রতি এই কাজ করেছ।
{3:18} কিন্তু নবীদের মুখ দিয়ে ঈশ্বর তাঁর অভিষিক্ত পুরুষ খ্রীষ্টের দুঃখবরণের যে ভবিষ্যদ্বাণী করেছিলেন, এইভাবেই তিনি তা সফল করেছেন।
{3:19} সুতরাং অনুতপ্ত হও, ফিরে এস ঈশ্বরের কাছে, যাতে তিনি তোমাদের পাপ মার্জনা করতে পারেন। তাহলে প্রভু তোমাদের ফিরে আসার সুযোগ দেবেন,
{3:20} এবং তোমাদের জন্য পূর্বনিরূপিত মশীহকে অর্থাৎ যীশুকে তিনি ইতিমধ্যেই পাঠিয়ে দেবেন।
{3:21} বহু যুগ আগে ঈশ্বর তাঁর পবিত্র নবীদের মাধ্যমে সমগ্র বিশ্বের মুক্তি সম্পর্কে যে সমস্ত ভবিষ্যদ্বাণী করেছিলেন সেইগুলি পূর্ণ না হওয়া পর্যন্ত যীশু স্বর্গে থাকবেন।
{3:22} মোশি বলেছিলেন, প্রভু পরমেশ্বর আমারই মত একজন প্রবক্তা নবীকে তোমাদের কাছে পাঠাবেন। তোমাদের ভ্রাতৃগণের মধ্যে থেকেই তাঁর উদ্ভব হবে। তিনি তোমাদের যা কিছু বলবেন, সব তোমরা শুনবে।
{3:23} যদি কেউ সেই প্রবক্তা নবীর কথা না শোনে, তাহলে সে ইসরায়েল জাতির মধ্যে থেকে উচ্ছিন্ন হবে।’
{3:24} শমুয়েল থেকে আরম্ভ করে তাঁর পরবর্তী নবীরা সকলেই একবাক্যে আজকের দিনের কথাই ভবিষ্যদ্বাণী করে গেছেন।
{3:25} তোমরা নবীদের উত্তরাধিকারী সন্তান। নবীদের মাধ্যমে ঈশ্বরের উচ্চারিত অঙ্গীকার তোমাদেরই জন্য এবং তোমাদের পূর্বপুরুষদের সঙ্গে স্থাপিত ঈশ্বরের নূতন সন্ধি-চুক্তির তোমরাও অংশীদার। তিনি অব্রাহামকে বলেছিলেন, ‘তোমার বংশধরের মাধ্যমে পৃথিবীর সমগ্র মানব জাতিকে আমি আশীর্বাদ করব।’
{3:26} অধর্মের পথ থেকে তোমাদের প্রত্যেককে ফিরিয়ে এনে আশীর্বাদ করার জন্য ঈশ্বর তাঁর সেবককে মনোনীত করে সর্বাগ্রে তোমাদের কাছেই পাঠিয়েছিলেন।
{i4:1} বিচারসভার সম্মুখে পিতর ও যোহন
{4:1} জন সমাবেশে পিতর ও যোহন ভাষণ দিচ্ছেন। এমন সময়ে কয়েকজন পুরোহিত, মন্দিরের সৈনিকদের অধ্যক্ষ এবং সদ্দূকীরা সেখানে এসে উপস্থিত হলেন।
{4:2} মৃত্যুলোক থেকে যীশুর পুনরুত্থানের কথা ঘোষণা করে সমস্ত লোককে পিতর ও যোহন উপদেশ দিচ্ছিলেন, তাই তাঁরা খুব বিরক্ত হলেন।
{4:3} তাঁদের নির্দেশে প্রেরিত শিষ্যদের গ্রেপ্তার করা হল। কিন্তু সেদিন সন্ধ্যা হয়ে যাওয়ার পরের দিনের অপেক্ষায় তাঁদের কারাগারে বন্দী করে রাখা হল।
{4:4} যারা শিষ্যদের ভাষণ শুনেছিল, তাদের অনেকেই তাঁদের উপদেশে বিশ্বাস করল। এদের সকলকে নিয়ে বিশ্বাসীদের সংখ্যা দাঁড়াল প্রায় পাঁচ হাজার।
{4:5} পরের দিন ইহুদী নেতৃবৃন্দ, সমাজের প্রবীণেরা ও সদ্দূকীরা জেরুশালেমে এসে
{4:6} পুরোহিত হানন, কায়াফা, যোনাথন, আলেকজাণ্ডার ও প্রধান পুরোহিতের পরিবারের সকলের সঙ্গে একটি সভায় মিলিত হলেন।
{4:7} প্রেরিত শিষ্যদের তখন সেই সভার মাঝখান এনে দাঁড় করিয়ে দেওযা হলে তাঁদের বিচার শুরু হল। প্রেরিতদের তাঁরা জিজ্ঞাসা করলেন, কোন শক্তিতে অথবা কোন নামের গুণে তোমাদের মত লোক এসব কাজ করছ?
{4:8} পিতর তখন পবিত্র আত্মায় আবিষ্ট হয়ে উত্তর দিলেন, হে জননায়ক ও প্রবীণবৃন্দ।
{4:9} একজন পঙ্গু মানুষকে সুস্থ করার দরুণ যদি আজ এভাবে আমাদের প্রশ্নের সম্মুখীন হতে হয় যে, কি করে আমরা তাকে সুস্থ করেছি
{4:10} তাহলে শুনুন আপনারা সকলে, জেনে রাখুক ইসরায়েল জাতির সর্বজন। নাসরতের যীশু খ্রীষ্টের নামের গুণে, যাঁকে আপনারা ক্রুশে বিদ্ধ করেছিলেন আর ঈশ্বর যাঁকে মৃত্যুলোক থেকে পুনরুত্থিত করেছেন, তাঁরই নামের গুণে এই ব্যক্তি আপনাদের সামনে সুস্থ সবল দেহে দাঁড়িয়ে আছে।
{4:11} যীশুই হচ্ছেন সেই প্রস্তর, গৃহনির্মাতা হিসাবে আপনারা যে প্রস্তরটিকে আজ কোণের মূল ভিত্তিপ্রস্তরে পরিণত হয়েছে।
{4:12} আর কারো দ্বারা মানুষের উদ্ধারসাধন সম্ভব নয় কারণ পৃথিবীতে মানব সমাজে এছাড়া আর কোন নাম নেই যার গুণে মানুষ উদ্ধার লাভ করতে পারে।
{4:13} পিতর ও যোহনেরর মত অশিক্ষিত ও নিতান্ত সাধারণ মানুষের এরকম দুঃসাহস দেখে তাঁরা অবাক হয়ে গেলেন। পরে তাঁরা জানতে পারলেন যে এঁরা যীশুর সঙ্গী ছিলেন।
{4:14} কিন্তু পিতর ও যোহনের বিরুদ্ধে বলার মত কোন যুক্তি তাঁদের ছিল না কারণ সদ্য সুস্থতা প্রাপ্ত লোকটি তাঁদের পাশে দাঁড়িয়ে ছিল।
{4:15} নিরুপায় হয়ে তাঁরা শিষ্যদের সভা থেকে চলে যেতে বললেন। তারপর নিজেদের মধ্যে আলোচনা করতে বসলেন।
{4:16} তাঁরা বললেন, এই লোকগুলি সম্বন্ধে কি ব্যবস্থা গ্রহণ করা যেতে পারে? এরা যে গুরুত্বপূর্ণ অলৌকিক কাজগুলি করছে, জেরুশালেমের কারো তা অজানা নয় আর আমরাও তা অস্বীকার করতে পারি না।
{4:17} কিন্তু এই ঘটনার কথা যেন লোকের মধ্যে আর ছড়িয়ে পড়তে না পারে, সেজন্য ওদের সাবধান করে দিতে হবে। যেন ঐ নামে আর কারো কাছে কোন কথা ওরা না বলে।
{4:18} তখন তাঁরা পিতর ও যোহনকে আবার ডেকে যীশুর নামে কাউকে কোন কথা বলতে বা উপদেশ দিতে সম্পূর্ণভাবে নিষেধ করে দিলেন।
{4:19} পিতর ও যোহন তার উত্তরে তাঁদের বললেন, ঈশ্বরের কথা শুনব, না আপনাদের আদেশ পালন করব — ঈশ্বরের দৃষ্টিতে কোনটা ঠিক? আপনারাই বলুন।
{4:20} আমরা কিন্তু যা দেখেছি ও শুনেছি, তা না বলে নীরব থাকতে পারব না।
{4:21} জনতার ভয়ে তাঁদের শাস্তি দেবার কোন উপায় খুঁজে না পেয়ে সভার সকলে তাঁদের কড়া করে ধমক দিয়ে ছেড়ে দিলেন, কারণ ঐ আশ্চর্য ঘটনা ঘটার পর সমস্ত লোক ঈশ্বরের স্তবে মুখর হয়ে উঠেছিল।
{4:22} যে লোকটিকে সুস্থ করা হয়েছিল, তার বয়স চল্লিশ বছরেরও বেশি ছিল।
{i4:23} বিজয়ী শিষ্যদের মুক্তিলাভ ও প্রার্থনা
{4:23} পিতর আর যোহন মুক্তিলাভ করেই নিজেদের বন্ধুদের কাছে চলে গেলেন। পুরোহিত প্রধানেরা ও সমাজের প্রধানেরা তাঁদের যা বলেছিলেন, সব বললেন তাঁদের কাছে।
{4:24} সব কথা শুনে তাঁরা সকলে সমবেত কণ্ঠে ঈশ্বরের উদ্দেশে উচ্চস্বরে প্রশস্তি করতে লাগলেন, হে সর্বাধিপতি প্রভু পরমেশ্বর!
{4:25} আকাশ, পৃথিবী, সমুদ্র এবং তন্মধ্যস্থ যাবতীয় বস্তুর সৃষ্টিকর্তা তুমি! তুমি তোমার দাস আমাদের পূর্বপুরুষ দাউদের মুখ দিয়ে পবিত্র আত্মার মাধ্যমে বলেছিলে: রাষ্ট্রসমূহে এ চক্রান্ত কিসের জন? কেনই বা জাতিবৃন্দের এ বৃথা ষড়যন্ত্র?
{4:26} প্রভু ও তাঁর অভিষিক্তের বিরুদ্ধে পৃথিবীর রাজারা হয়েছে সঙ্ঘবদ্ধ, শাসককুল মন্ত্রণা করছে এক যোগে।
{4:27} কারণ বাস্তবিকই যাঁকে তুমি অভিষিক্ত করেছিলে, তোমার সেই পবিত্র সেবক যীশুর বিরুদ্ধে এই জেরুশালেম শহরে হেরোদ ও পন্তীয় পীলাত অইহুদী ও ইসরায়েল প্রজাদের সঙ্গে মিলিত হয়েছিলেন।
{4:28} তুমি তোমার পূর্ব সিদ্ধান্ত অনুযায়ী যে ঘটনাকে অবশ্যম্ভাবী রূপে নির্ধারণ করে রেখেছিলে, সেই ঘটনাকেই রূপায়িত করার জন্য তোমারই ইচ্ছায় ও ক্ষমতাবলে তাঁরা এখানে একত্র হয়েছিলেন।
{4:29} হে প্রভু দেখ, এখনও তাঁরা কিভাবে আমাদের ভীতি প্রদর্শন করে চলেছেন। আমরা তোমার দাস, আমাদের আশীর্বাদ কর যেন আমরা নির্ভয়ে তোমার বাণী প্রচার করতে পারি।
{4:30} প্রসারণ কর তোমার আরোগ্যকারী হাত, তোমার পবিত্র সেবক যীশুর নামে সাধিত হোক আশ্চর্য ও অলৌকিক কার্যকলাপ।
{4:31} তাঁদের প্রার্থনা শেষ হলে যে স্থানে তাঁরা সমবেত হয়েছিলেন, সেই স্থানটি কেঁপে উঠল। তাঁরা সকলে পবিত্র আত্মায় আবিষ্ট হলেন এবং অসমসাহসে ঈশ্বরের বাণী প্রচার করতে লাগলেন।
{i4:32} যৌথ জীবন যাপনের সূচনা
{4:32} খ্রীষ্ট বিশ্বাসীদের এই দলটির সকলেই ছিলেন এক মন এক প্রাণ। নিজেদের কোন জিনিসকেই তাঁরা ব্যক্তিগত সম্পত্তি বলে মনে করতেন না বা দাবী করতেন না। দলের সকলেই সার্বজনীনভাবে সব জিনিস ব্যবহার করতেন।
{4:33} প্রেরিত শিষ্যেরা মহাপরাক্রমে প্রভু যীশুর পুনরুত্থানের কথা ঘোষণা করতে লাগলেন। ঈশ্বরের অসীম অনুগ্রহ তাঁদের সকলের উপরে ছিল।
{4:34} তাই তাঁদের দলে কারো কোন অভাব ছিল না। দলে যাঁরা বাড়ি বা জমির মালিক ছিলেন, তাঁরা সকলে নিজেদের সমস্ত সম্পত্তি বিক্রী করে
{4:35} সব অর্থ প্রেরিত শিষ্যদের চরণে এনে অর্পণ করতেন। এখান থেকেই প্রত্যেকের প্রয়োজন অনুযায়ী চাহিদা মিটান হত।
{4:36} একদিন যোষেফ নামে সাইপ্রাস নিবাসী একজন লেবীয় তাঁর নিজের জমি বিক্রী করে সমস্ত অর্থ
{4:37} প্রেরিত শিষ্যদের চরণে নিবেদন করলেন। প্রেরিত শিষ্যরা এঁর নাম দিয়েছিলেন বারণাবাস (এই নামের অর্থ, উৎসাহদাতা)।
{i5:1} অননীয় ও সাফিরা
{5:1} প্রেরিত শিষ্যের দলে অননীয় নামে একজন ব্যক্তি ছিল। তার স্ত্রীর নাম ছিল সাফিরা। অননীয় তাদের কিছু সম্পত্তি বিক্রী করে যা অর্থ পেল
{5:2} তার থেকে কিছু অংশ স্ত্রীর সঙ্গে পরামর্শ করে নিজেদের জন্য রেখে দিল। বাকী অর্থ সে নিয়ে গিযে প্রেরিত শিষ্যদের কাছে নিবেদন করল।
{5:3} তখন পিতর তাকে বললেন, অননীয়, শযতান কি করে তোমার হৃদয় গ্রাস করল? কেন তুমি জমি বিক্রীর অর্থ থেকে কিছু অংশ সরিয়ে রেখে পবিত্র আত্মার কাছে মিথ্যা কথা বললে?
{5:4} বিক্রীর আগে সে জমি তো তোমারই ছিল আর বিক্রীর পরে সেই অর্থও তোমারই ছিল। তাহলে এমন কাজ করার ইচ্ছে তোমার কেন হল? মানুষের কাছে তুমি মিথ্যা বলনি, বলেছ ঈশ্বরের কাছে।
{5:5} এ কথা শোনামাত্র অননীয় মাটিতে পড়ে গিয়ে মারা গেল। আর যারা এ কথা শুনল, সকলেই ভয়ে সন্ত্রস্ত হয়ে উঠল।
{5:6} যুবকেরা তখন উঠে এসে তাকে কাপড় ঢাকা দিয়ে বাইরে নিয়ে গিয়ে সমাধি দিল।
{5:7} এই ঘটনার প্রায় তিন ঘণ্টা পরে অননীয়ের স্ত্রী সেখানে এল। সেখানকার ঘটনার কথা সে কিছুইজানত না।
{5:8} পিতর তাকে জিজ্ঞাসা করলেন, আচ্ছা বল তো, এই দামেই কি তোমরা জমি বিক্রী করেছিলে? সে বলল, হ্যাঁ, এই দামেই!
{5:9} পিতর তখন তাকে বললেন, তোমরা দুজনেই কেন প্রভুর আত্মাকে পরীক্ষা করার জন্য ষড়যন্ত্র করলে? দুয়ারের দিকে চেয়ে দেখ, যারার তোমার স্বামীকে কবর দিতে গিয়েছিল, তারা ফিরে এসেছে। এবার তোমাকেও তারা নিয়ে যাবে।
{5:10} সঙ্গে সঙ্গে সে পিতরের পায়ের কাছে পড়েই মারা গেল। যুবকেরা ভিতরে এসে দেখল সাফিরা মারা গেছে। তারা তখন তাকে নিয়ে গিয়ে তার স্বামীর পাশে কবর দিল।
{5:11} সমস্ত মণ্ডলীর লোক এবং আর যারা শুনল এই ঘটনার কথা, সবাই খুব শঙ্কিত হয়ে পড়ল।
{i5:12} প্রেরিত শিষ্যদের অলৌকিক কাজ ও অদ্ভুত নিদর্শন
{5:12} প্রেরিত শিষ্যেরা জনসাধারণের মধ্যে অনেক অলৌকিক কাজ করতে লাগলেন এবং বহু অদ্ভুত নিদর্শন দেখাতে লাগলেন। ‘শলোমনের বারান্দা'য় তাঁরা সকলে সমবেত হতেন।
{5:13} বাইরের অন্য কেউ তাঁদের সঙ্গে যোগ দিতে সাহস করত না। তবে সাধারণ লোকের মনে তাঁদের প্রতি অসামান্য শ্রদ্ধা ছিল।
{5:14} প্রভুতে বিশ্বাসী নরনারীর সংখ্যা ক্রমশঃ বেড়ে চলল।
{5:15} শেষে এমন হল যে লোকেরা অসুস্থদের রাস্তার ধারে বয়ে নিয়ে গিয়ে বিছানা এবং খাটিয়াতে শুইয়ে রাখত, যাতে রাস্তা দিয়ে আসবার সময় পিতরের ছায়া অন্ততঃ কারো কারো গায়ে পড়ে।
{5:16} জেরুশালেমের আশেপাশের শহরাঞ্চল থেকে বহু লোক এসে জড়ো হত সেখানে। তারা অসুস্থ ও ভূতে পাওয়া লোকদের নিয়ে আসত এবং সকলেই সুস্থ হত।
{i5:17} পুনরায় বিচারের সম্মুখীন
{5:17} প্রধান পুরোহিত ও তাঁর সহকর্মীরা এবং স্থানীয় সদ্দূকী সম্প্রদায়ের সবাই প্রেরিত শিষ্যদের প্রতি খুব ঈর্ষান্বিত হয়ে উঠলেন।
{5:18} তাঁরা প্রেরিত শিষ্যদের গ্রেপ্তার করে সরকারী কারাগারে বন্দী করে রাখলেন।
{5:19} কিন্তু রাত্রিবেলায় প্রভুর এক দূত এসে কারাগারের কপাট খুলে তাঁদের বাইরে এনে বললেন,
{5:20} যাও, মন্দিরে দাঁড়িয়ে জনসাধারণকে এই নতুন জীবনের বাণী শোনাও।
{5:21} তাঁর নির্দেশ মত তাঁরা সকাল বেলাতেই মন্দিরে চলে গেলেন এবং জনতার কাছে প্রচার করতে লাগলেন। ওদিকে প্রধান পুরোহিত ও তাঁর সহকর্মীরা ইসরায়েল জাতির প্রবীণ নেতাদের এক সভা আহ্বান করলেন এবং বন্দীদের আনবার জন্য কারাগারে লোক পাঠালেন।
{5:22} কর্মচারীরা কারাগারে গিয়ে কাউকে খুঁজে না পেয়ে ফিরে এসে সংবাদ দিল,
{5:23} আমরা গিয়ে দেখলাম, কারাগারের দুয়ারে মজবুত করে তালা লাগানো আছে। প্রহরী দুয়ার পাহারা দিচ্ছে। কিন্তু তালা খুলে ভিতরে ঢুকে কাউকে সেখানে খুঁজে পেলাম না।
{5:24} মন্দিরের সেনাধ্যক্ষ আর প্রধান পুরোহিত একথা শুনেই ভীষণ হতবুদ্ধি হয়ে পড়লেন। অবাক হয়ে ভাবতে লাগলেন, তাহলে কি হল ওদের।
{5:25} এমন সময় একজন লোক এসে বলল, যাদের আপনারা কয়েদ করে রেখেছিলেন, তারা তো মন্দিরে প্রচার করছে।
{5:26} সেনাধ্যক্ষ কোনরকম বলপ্রয়োগ না করে প্রেরিত শিষ্যদের নিয়ে এলেন। কারণ তাঁদের ভয় ছিল, বল প্রয়োগ না করে প্রেরিত শিষ্যদের নিয়ে এলেন। কারণ তাঁদের ভয় ছিল, বল প্রয়োগ করলে লোকেরা তাঁদের পাথর মারতে পারে।
{5:27} তাঁরা যখন প্রেরিত শিষ্যদের এনে সভার সামনে উপস্থিত করলেন, তখন প্রধান পুরোহিত তাঁদের কাছে কৈফিয়ৎ চেয়ে বললেন,
{5:28} এই নামে উপদেশ দিতে আমরা তোমাদের কঠোরভাবে নিষেধ করেছিলাম। তবু তোমরা সারা জেরুশালেম শহর তোমাদের প্রচারে মাতিয়ে তুলেছ এবং যীশুর মৃত্যুর জন্য আমাদের দাযী করার চেষ্টা করছ।
{5:29} পিতর এবং অন্য প্রেরিত শিষ্যেরা বললেন, মানুষের আদেশ নয় কিন্তু ঈশ্বরের আদেশই আমাদের পালন করা উচিত।
{5:30} যাঁকে তোমরা ক্রুশে বিদ্ধ করে হত্যা করেছ, সেই যীশুকে আমাদের পূর্বপুরুষের আরাধ্য ঈশ্বর পুনরুত্থিত করেছেন।
{5:31} ইসরায়েল জাতির পাপের জন্য অনুতাপ এবং পাপমোচনের জন্য ঈশ্বর তাঁকে নেতা এবং উদ্ধারকর্তা হিসাবে ক্ষমতার আসনে বসিয়েছেন।
{5:32} ঈশ্বর তাঁর অনুগতদের যে পবিত্র আত্মা দান করেছেন, সেই পবিত্র আত্মাও এর সাক্ষী।
{5:33} এই কথা শুনে তাঁরার রাগে জ্বলে উঠলেন এবং তাঁদের মৃত্যুদণ্ড দিতে চাইলেন।
{5:34} কিন্তু সেই সভায় গমলীয়েল নামে একজন ফরিশী ছিলেন। তিনি ছিলেন বিধানশাস্ত্রের অধ্যাপক। সকলেই তাঁকে শ্রদ্ধা করত। তিনি উঠে দাঁড়িয়ে প্রস্তাব করলেন যেন বন্দী শিষ্যদের কিছুক্ষণের জন্য বাইরে নিয়ে যাওয়া হয়।
{5:35} তারপর তিনি সভার সদস্যদের বললেন, হে ইসরায়েলল কুলোদ্ভব ব্যক্তিবৃন্দ! এই ব্যক্তিদের সম্পর্কে কিছু করার আগে আমাদের সাবধান হওয়া উচিত।
{5:36} এর আগে থুদা নিজেকে মহাপুরুষ বলে প্রচার করেছিল। তার সঙ্গে প্রায় চারশত লোক যোগদান করেছিল। কিন্তু সে নিহত হবার পর তার সমস্ত অনুচরেরা ছত্রভঙ্গ হয়ে গেল, কারো আর অস্তিত্ব রইল না।
{5:37} তার পরে লোকগণনার সময় আবির্ভাব হল গালীল নিবাসী যিহুদার। সে কিছু সাঙ্গপাঙ্গও জুটিয়ে ফেলল। কিন্তু সেও নিহত হল এবং তার সব অনুচরেরাও সরে পড়ল।
{5:38} তাই এই ব্যাপারেও আমি তোমাদের বলছি, এদের সম্পর্কে তোমরা কিছু করো না, ছেড়ে দাও। এদের এই কাজ যদি মানুষের পরিকল্পিত হয় তাহলে আন্দোলন থেকে যাবে।
{5:39} কিন্ত এ কাজ যদি ঈশ্বরের হয় তাহলে তাকে বাধা দেওয়ার সাধ্য তোমাদের কখনও হবে না। হয়তো শেষে দেখবে, তোমরা ঈশ্বরেরই বিরোধিতা করছ।
{5:40} তাঁর এই পরামর্শ তাঁরা গ্রহণ করলেন এবং প্রেরিত শিষ্যদের ভিতরে ডেকে এনে বেত্রাঘাত করলেন। তারপর যীশুর নামে কোন কথা বলতে নিষেধ করে কড়া হুকুম দিয়ে ছেড়ে দিলেন।
{5:41} শিষ্যেরা যে যীশু নামের জন্য লাঞ্ছনা ও অপমান বরণের যোগ্য পাত্ররূপে পরিগণিত হয়েছেন, এ জন্য আনন্দ করতে করতে সভাস্থল ছেড়ে চলে গেলেন।
{5:42} যীশুই যে খ্রীষ্ট, এই সুসমাচার তাঁরা প্রতিদিন মন্দিরে এবং বাড়িতে বাড়িতে প্রচার করে বেড়াতে লাগলেন।
{i6:1} সাতজন সাহায্যকারী
{6:1} কিছুদিনের মধ্যে শিষ্যদের সংখ্যা বেড়ে যেতে লাগল। তখন স্থানীয় হিব্রুভাষী ইহুদীদের বিরুদ্ধে গ্রীকভাষী ইহুদীদের অসন্তোষ প্রকাশ পেতে লাগল। তাদের ক্ষোভ ছিল, ভাণ্ডার থেকে প্রাত্যহিক প্রয়োজনীয় দ্রব্যাদি বিতরণের সময় তাঁদের বিধবারা অবহেলিত হচ্ছিলেন।
{6:2} দ্বাদশ প্রেরিত তখন শিষ্যমণ্ডলীকে ডেকে বললেন, দেখ, ভরণপোষণের আয়োজন করতে গিয়ে ঈশ্বরের বাণী প্রচারের কাজ পরিত্যাগ করা আমাদের পক্ষে সমীচীন নয়।
{6:3} সুতরাং ভাইসব, তোমাদের মধ্যে থেকে সুখ্যাতি সম্পন্ন, প্রজ্ঞা ও আত্মায় পূর্ণ সাতজনকে মনোনীত কর। আমরা তাদের হাতে এই কাজের ভার অর্পণ করব,
{6:4} এবং আমরা নিজেরা তখন প্রার্থনা ও প্রচারের কাজে পূর্ণ সময় ব্যয় করতে পারব।
{6:5} প্রেরিত শিষ্যদের এই প্রস্তাব সকলের মনঃপূত হল। তাঁরা তখন বিশ্বাস ও পবিত্র আত্মায় পূর্ণ স্তিফান নামে এক ব্যক্তিকে এবং ফিলিপ, প্রকোরাস, নিকানর, তিমোন, পার্মিনাস এবং এণ্টিয়ক নিবাসী নিকোলাসকে মনোনীত করলেন। নিকোলাস ছিলেন ইহুদী ধর্মে ধর্মান্তরিত অইহুদী ব্যক্তি।
{6:6} এঁদের তাঁরা প্রেরিত শিষ্যদের কাছে নিয়ে এলেন। প্রেরিতেরা প্রার্থনা নিবেদন করে তাঁদের উপরে হস্তার্পণ করলেন।
{6:7} ঈশ্বরের বাণী ক্রমশঃ ছড়িয়ে পড়তে লাগল। জেরুশালেমে শিষ্যদের সংখ্যা বৃদ্ধি পেয়ে হল বহুগুণ এবং পুরোহিতদের বিরাট একটি দল খ্রীষ্টে বিশ্বাস স্থাপন করল।
{i6:8} স্তিফানের গ্রেপ্তার
{6:8} স্তিফান ঈশ্বরের করুণা ও মহাশক্তিতে পূর্ণ হয়ে জনসমক্ষে অনেক অলৌকিক ও আশ্চর্য কাজ করতে লাগলেন।
{6:9} এতে মুক্তিপ্রাপ্ত ক্রীতদাসদের (এই নামেই তারা আখ্যাত) সমাজভবনের কয়েকজন সদস্য, সাইরিনি ও আলেকজান্দ্রিয়া নিবাসী কিছু লোক এবং সিলিসিয়া ও এশিয়ার কয়েকজন লোক স্তিফানের সঙ্গে বাদানুবাদ আরম্ভ করে দিল।
{6:10} পবিত্র আত্মার প্রজ্ঞার আলোকে স্তিফান যে কথাগুলি বলেছিলেন তারা সেগুলি খণ্ডন করতে পারল না।
{6:11} তখন তারা গোপনে লোকদের প্ররোচিত করল যেন তারা বলে, ‘আমরা এই ব্যক্তিকে মোশি ও ঈশ্বরের বিরুদ্ধে নিন্দা করতে শুনেছি।’
{6:12} এরা তখন জনসাধারণকে, জাতির প্রবীণদের ও শাস্ত্রী মহাশয়দের ভীষণ উত্তেজিত করে তুলল। তারা স্তিফানকে জোর করে ধরে নিয়ে গিয়ে হাজির করল সভার সদস্যদের সামনে।
{6:13} মিথ্যা সাক্ষীকেও নিয়ে এল সেখানে তারা বলল, এই ব্যক্তি সবসময় পবিত্র স্থান ও বিধিব্যবস্থার বিরুদ্ধে কথা বলে।
{6:14} ঐ নাসরতের যীশু নাকি এই স্থান ধ্বংস করবে ও মোশি আমাদের যে বিধিব্যবস্থা দিয়ে গেছেন, সমস্ত বদলে দেবে — এই কথা আমরা ওকে বলতে শুনেছি।
{6:15} সভায় যাঁরা বসেছিলেন, তাঁদের সকলের দৃষ্টি স্তিফানের মুখে নিবদ্ধ হল। তাঁরা দেখলেন, সেই মুখ যেন একটি স্বর্গদূতের মুখ।
{7:1} প্রধান পুরোহিত তখন স্তিফানকে জিজ্ঞাসা করলেন, এ সব কথা কি সত্য?
{7:2} স্তিফান বললেন, হে আমার ভ্রাতা ও পিতৃস্থানীয় সকলে, আমার কথা শুনু। আমাদের পিতা অব্রাহাম হারাণে এসে বসতি স্থাপন করার আগে যখন মেসোপটেমিয়ায় বাস করতেন তখন মহিমময় ঈশ্বর তাঁকে দর্শন দিয়ে
{7:3} বলেছিলেন, ‘তুমি তোমার দেশ ও আত্মীয় স্বজনদের পরিত্যাগ করে এস, যে দেশ আমি তোমাকে দেখাব, সেই দেশে চল।’
{7:4} তিনি তখন কলদীয়দের দেশ ছেড়ে চলে গেলেন হারাণে এবং সেখানে বসবাস করতে লাগলেন। তাঁর পিতার মৃত্যুর পর ঈশ্বর তাঁকে এই দেশে এনে বসতি করালেন।
{7:5} তবে এখানকার কোন কিছুর উপরে তিনি তাঁকে কোন সত্ত্ব দেননি, এমনকি একটি পা রাখার মত জমিও তাঁকে তিনি দেননি। কিন্তু পরবর্তীকালে তাঁর বংশধরদের তিনি সেই দেশের অধিকার দানের প্রতিশ্রুতি দিয়েছিলেন যদিও সেই সময় অব্রাহাম ছিলেন নিঃসন্তান।
{7:6} ঈশ্বর তাঁকে বলেছিলেন, তাঁর বংশধরেরা অন্যদেশে প্রবাসীর জীবন যাপন করবে এবং চারশো বছর ধরে উৎপীড়িত ও দাসত্ব-শৃঙ্খলে আবদ্ধ থাকবে।
{7:7} ঈশ্বর বলেছিলেন, ‘কিন্তু তারা যে জাতির দাসত্ব করবে আমি সেই জাতির দণ্ডবিধান করব। তারপর তারা সেখান থেকে মুক্তিলাভ করে এই দেশে এসে আমার সেবা করবে।’
{7:8} তিনি অব্রাহামের সঙ্গে তাঁর সম্বন্ধের স্মারক হিসাবে সুন্নত সংস্কারের বিধান দিলেন। অব্রাহামের পুত্র ইস্হাকের জন্মের পর অষ্টম দিনে, বিধান অনুযায়ী তাঁর সুন্নত করা হল। ইস্হাকের পুত্র হলেন যাকোব । ইনিই ইসরায়েলীদের বারো জন কুলপতির পিতা।
{7:9} এই কুলপতিরা ঈর্ষাবশতঃ যোষেফকে বিক্রী করে পাঠিয়ে দিলেন মিশর দেশে। কিন্তু ঈশ্বর তাঁর সঙ্গে ছিলেন,
{7:10} তাই তিনি তাঁকে সমস্ত পিবর্যয় থেকে উদ্ধার করেছিলে এবং তাঁকে মেধা ও প্রজ্ঞা দান করে মিশররাজ ফারাও-এর অড়ুগ্রহভাজন করেছিলেন। মিশররাজ তাঁকে মিশরের সর্বোচ্চ শাসক পদে নিযুক্ত করলেন। এমনকি সমগ্র রাজপরিবারের দায়ইত্বভার তাঁর হাতে অর্পণ করলেন।
{7:11} একসময় সমগ্র মিশর ও কনান দেশে দেখা দিল দুর্ভিক্ষ। নেমে এল মহা বিপর্যয়। আমাদের পূর্বপুরুষেরা কোথাও পেলেন না খাদ্যের সন্ধান।
{7:12} কিন্তু যাকোব শুনতে পেলেন যে মিশরে খাদ্যশস্য পাওয়া যাচ্ছে। তখন তিন আমাদের পিতৃপুরুষদের পাঠিয়ে দিলেন সেখানে। মিশরের এই-ই ছিল তাঁদের প্রথম যাত্রা ।
{7:13} তাঁরা যখন দ্বিতীয়বার সেখানে গেলেন তখন তাঁরা তাঁদের ভাই যোষেফকে চিনতে পারলেন এবং তাঁদের সঙ্গে আত্মীয়সম্বন্ধের কথা ফারাও এর কাছে প্রকাশিত হল।
{7:14} যোষেফ তখন তাঁর পিতা যাকোব ও আত্মীয়স্বজন মিলে সবশুদ্ধ পঁচাত্তর জনকে নিজের কাছে নিয়ে এলেন।
{7:15} যাকোব গেলেন মিশর দেশে। তিনি ও আমাদের পূর্বপুরুষেরা সেখানেই বাকী জীবনটা কাটিয়ে দিলেন।
{7:16} পরবর্তীকালে তাঁদের দেহাবশেষ শিখিমে এনে সমাধিস্থ করা হয়েছিল। অব্রাহাম এই স্থানটি হমোর-এর পুত্রদের কাছ থেকে কিছু অর্থের বিনিময়ে কিনেছিলেন।
{7:17} অব্রাহামের কাছে ঈশ্বরের অঙ্গীকার পূরণের সময় যত এগিয়ে আসতে লাগল, মিশরদেশে ইসরায়েলীদের জনসংখ্যা তত বৃদ্ধি পেতে থাকল।
{7:18} অবশেষে মিশরে এমন একজন রাজার অভ্যুত্থান হল, যিনি যোষেফ সম্বন্ধে কিছুই জানতেন না।
{7:19} আমাদের স্বজাতির সঙ্গে তিনি ধূর্তের মত ব্যবহার করতে লাগলেন। তিনি নির্দয়ভাবে আমাদের পিতৃপুরুষদের বাধ্য করলেন তাঁদের শিশু সন্তানদের বাইরে ফেলে দিতে, যাতে তাদের মৃত্যু হয়।
{7:20} এই সময় জন্মগ্রহণ করলেন মোশি। পরম সুন্দর সেই শিশু ঈশ্বরের অনুগ্রহ লাভ করলেন। তিন মাস তিনি তাঁর পিতৃগৃহে প্রতিপালিত হলেন।
{7:21} কিন্তু যখন তাঁকে বাইরে ফেলে দেওয়া হল তখন ফারাও-দুহিতা তাঁকে দত্তকরূপে গ্রহণ করলেন এবং নিজের ছেলের মতই পালন করতে লাগলেন।
{7:22} মিশরী সভ্যতার সমস্ত জ্ঞান-বিজ্ঞানেই মোশি শিক্ষিত হয়ে উঠলেন। তেজস্বী বক্তা ও কর্মদক্ষ পুরুষ হয়ে উঠলেন তিনি।
{7:23} প্রায় চল্লিশ বছর বয়সে, একসময় তাঁরা স্বজাতি ইসরায়েলীদের অবস্থা খোঁজ করে দেখার ইচ্ছা হল।
{7:24} সেখানে একজনের উপর একটি মিশরী অন্যায় করছে দেখে উৎপীড়িত ব্যক্তিটিকে রক্ষা করার জন্য তার পক্ষ নিয়ে তিনি সেই মিশরী লোকটিকে হত্যা করলেন।
{7:25} তিনি ভেবেছিলেন যে তাঁর স্বজাতিরা এ দেখে নিশ্চয়ই এ কথা বুঝতে পেরেছে যে ঈশ্বর এভাবেই তাঁর হাত দিয়ে তাদের মুক্তি দেবেন। কিন্তু তারা বুঝল না।
{7:26} তার পরদিন তাদের দুজন যখন নিজেরা মারামারি করছিল, তখন তিনি তাদের সামনে গিয়ে উপস্তিত হলেন এবং তাদের মধ্যে মিটমাট করে দিতে চাইলেন। বললেন, ভাইসব, তোমরা তো ভাই-ভাই। কেন তোমরা নিজেদের মধ্যে মারামারি করছ?
{7:27} যে লোকটি তার প্রতিবেশীর উপর আগে অন্যায় করেছিল, সে এসে ধাক্কা দিয়ে তাঁকে সরিয়ে দিল। বলল, কে তোমাকে আমাদের বিচারক ও শাসনকর্তা নিযুক্ত করেছে?
{7:28} কাল যেমন মিশরী লোকটিকে হত্যা করেছ, আজ আবার তেমনি আমাকেও হত্যা করতে চাও নাকি?
{7:29} এই কথা শুনে মোশি পালিয়ে গেলেন এবং মিদিয়ন দেশে প্রবাস জীবন বরম করলেন। এইখানেই তিনি দুটি পুত্রের জনক হয়েছিলেন।
{7:30} এরপর চল্লিশ বছর কেটে গেল। একদিন সিনাই পর্বতের কাছে প্রান্তরের মধ্যে জ্বলন্ত একটি ঝোপের অগ্নিশিখায় এক স্বর্গদূত মোশির সামনে আবির্ভূত হলেন।
{7:31} মোশি এই দৃশ্য দেখে খুব আশ্চর্য হয়ে গেলন এবং কি ব্যাপার দেখবার জন্য কাছে যেতেই প্রভুর কথা শুনতে পেলেনঃ
{7:32} ‘আমিই তোমার পিতৃকুলের ঈশ্বর, অব্রাহাম, ইস্হাক ও যাকোবের আরাধ্য ঈশ্বর।’ মোশি ভয়ে কাঁপতে লাগলেন এবং সেদিকে আর তাকাতে সাহস করলেন না।
{7:33} প্রভু তাঁকে বললেন, তোমার পা থেকে জুতো খুলে ফেল, কারণ যেখাএন তুমি দাঁড়িয়ে আছে, সেটি অতি পবিত্র স্থান।
{7:34} মিশরদেশে আমার প্রজাদের দুর্দশা আমি দেখেছি। শুনেছি তাদের আর্তনাদ। তাই আমি ওদের উদ্ধার করতে এসেছি। প্রস্তুত হও, আমি তোমাকে মিশর দেশে পাঠাব।
{7:35} যাঁকে তারা একদিন প্রত্যাখ্যান করে বলেছিল, ‘কে তোমাকে আমাদের বিচারক ও শাসনকর্তা নিযুক্ত করেছে?’ সেই মোশিকেই ঝোপের মধ্যে আবির্ভূত স্বর্গদূতের মাধ্যমে ঈশ্বর একাধারে শাসনকর্তা ও উদ্ধারকর্তারূপে প্রেরণ করেছিলেন।
{7:36} তিনি মিশর দেশে, লোহিত সাগরে ও জনহীন প্রানতের চল্লিশ বৎসর ধরে নানা অলৌকিক কীর্তি সম্পাদন করে সেখান থেকে তাদের উদ্ধার করে আনলেন।
{7:37} এই মোশিই ইসরায়েলীদের বলেছিলেন, ঈশ্বর আমাকে যেমন উৎপন্ন করেছেন, তেমনি তোমাদের ভ্রাতৃগণের মধ্যে থেকে এক নবীকে তিনি প্রেরণ করেবন।
{7:38} ইনিই সেই ব্যক্তি, যিনি নির্জন প্রান্তরে জনমণ্ডলীর সঙ্গে ছিলেন, সিনাই পর্বতে স্বর্গদূত যাঁর সঙ্গে কথা বলেছিলেন, যাঁর সঙ্গে কথা বলেছিলেন আমাদের পিতৃপুরুষেরা। ঈশ্বরের জীবনময় বাণী তিনি লাভ করেছিলেন, যা তিনি আমাদের জানিয়ে গিয়েছেন।
{7:39} আমাদের পিতৃপুরুষেরা কিন্তু তাঁর নেতৃত্ব মেনে নিতে অস্বীকার করে তাঁকে অগ্রাহ্য করেছিল। তারা মিশরে ফিরে যেতে চাইল।
{7:40} হারোণকে তারা বলল, মিশর দেশ থেকে মোশি আমাদের উদ্ধার করে এনেছিলেন, কিন্তু এখন তাঁর কি হয়েছে, আমরা জানি না। তাই আমাদের নেতৃত্ব দেবার জন্য দেববিগ্রহ নির্মাণ করে দাও।
{7:41} তখন তারা একটা গোবৎসের মূর্তি নির্মাণ করে তার কাছে বলি উৎসর্গ করল এবং নিজেদের হাতে গড়া সেই মূর্তির সম্মানার্থে উৎসবে মত্ত হল।
{7:42} ফলে ঈশ্বর তাদের প্রতি বিমুখ হলেন এবং নিজেদের ইচ্ছামত নক্ষত্ররাজির পূজা করার জন্য তাদের ছেড়ে দিলেন। নবীদের গ্রন্থে এ বিষয়ে লেখা আছেঃ'হে ইসরায়েলকুল, চল্লিশ বর্ষব্যাপী প্রান্তরবাসেউৎসর্গ করেছিলে কি আমার কাছেকোন বলি কি নৈবেদ্য?
{7:43} নির্মাণ করেছিল তোমরাযে মূর্তিগুলি পূজার উদ্দেশ্যেসেই মোলক দেবতার প্রতীক তারকাবহন করেছ তোমরা।তাই তোমাদের আমি নির্বাসন দেবব্যাবিলনের সীমার ওপারে।’
{7:44} ঈশ্বরের উপস্থিতির সাক্ষ্যরূপে প্রান্তরে আমাদের পিতৃপুরুষদের একটি তাম্বু ছিল। ঈশ্বরের নির্দেশে এবং তাঁরই প্রদত্ত নক্সা অনুসারে মোশি সেটি নির্মাণ করেছিলেন।
{7:45} পরবর্তীকালে যিহোশূয়ের আমলে আমাদের পিতৃপুরুষেরা যখন ঈশ্বর কর্তৃক বিতাড়িত জাতিকে উচ্ছেদ করে তাদের দেশ অধিকার করলেন, তখনও তাঁরা সেই শিবিরটি সঙ্গে নিয়ে গিয়েছিলেন। দাউদের আমল পর্যন্ত সেটি সেখানেই ছিল।
{7:46} এই দাউদ ঈশ্বরের অনুগ্রহলাভ করেছিলেন এবং যাকোবের* আরাধ্য ঈশ্বরের জন্য এক মন্দির নির্মাণ করার অনুমতি প্রার্থনা করেছিলেন।
{7:47} কিন্তু ঈশ্বরের জন্য এই মন্দির নির্মাণ করলেন শলোমন।
{7:48} পরাৎপর ঈশ্বর কিন্তু মানুষের হাতে গড়া কোন মন্দিরে বাস করেন না।
{7:49} নবী যেমন বলেছেনঃ'স্বর্গ আমার সিংহাসনমর্ত্য আমার পাদপীঠ, প্রভু বলেন, কেমন আবাস নির্মাণ করবেতোমরা আমার জ্য, অথবা কোথায় হবে আমার বিশ্রামের স্থান?
{7:50} আমারই হাতে গড়া নয় কি এগুলি?’
{7:51} হে উদ্ধত জনসাধারণ, হৃদয় তোমাদের অইহুদীদের মত অপবিত্র, শ্রবণ তোমাদের ঈশ্বরের বাণীর প্রতি বিমুখ। চিরকালই তোমরা পবিত্র আত্মার বিরোধিতা করছ। যেমন ছিল তোমাদের পূর্বপুরুষেরা তেমনিই হয়েছ তোমরাও।
{7:52} তোমাদের পূর্বপুরুষেরা কোন নবীকে না নির্যাতন করেছে? শাস্ত্রোক্ত ধর্মময় পুরুষেরর আগমন বার্তা যাঁরা ঘোষণা করেছিলেন, তাঁদের তোমরা হত্যা করেছ। এখন তাঁর সঙ্গেও বিশ্বাসঘাতকতা করে তাঁকে হত্যা করেছ।
{7:53} তোমরা যারা স্বর্গদূতের মাধ্যমে ঈশ্বরের বিধান লাভ করেছ, তা তোমরা পালন করনি।
{i7:54} প্রস্তরাঘাতে স্তিফানের মৃত্যু
{7:54} স্তিফানের এই ভাষণে তারা ক্রোধে উন্মত্ত হয়ে উঠল এবং দাঁত ঘষতে লাগল।
{7:55} স্তিফান পবিত্র আত্মায় আবিষ্ট হয়ে একদৃষ্টে চেয়ে রইলেন স্বর্গের দিকে। দেখলেন সেখানে ঈশ্বরের মহিমা। ঈশ্বরের দক্ষিণ দিকে দাঁড়িয়ে আছেন যীশু।
{7:56} তিনি বলে উঠলেন, আকাশ উন্মুক্ত হয়ে গেছে, আমি দেখতে পাচ্ছি মানবপুত্র দাঁড়িয়ে আছেন ঈশ্বরের দক্ষিণ দিকে।
{7:57} একথা শুনে কানে আঙুল দিয়ে তারস্বরে তারা সকলে চীৎকার করে উঠল। তারা একসঙ্গে তাঁর উপর ঝাঁপিয়ে পড়ল।
{7:58} তারপর তাঁকে টানতে টানতে নগরের বাইরে নিয়ে গিয়ে পাথর মেরে হত্যা করার উদ্যোগ করল। স্তিফানের ভাষণ যারা শুনছিল তারা সকলে নিজেদের পোষাক খুলে শৌল নামে এক যুবকের জিম্মায় রেখে পাথর মারতে শুরু করল।
{7:59} স্তিফানকে তারা যখন পাথর মারছিল তখন তিনি প্রার্থনা করে বললেন, প্রভু যীশু, আমার আত্মাকে গ্রহণ কর।
{7:60} তারপর হাঁটু পেতে চীৎকার করে নিবেদন করলেন, প্রভু, এদের এইপাপ তুমি গণ্য করো না। এই কথা বলে তিনি মৃত্যুর কোলে ঢলে পড়লেন।
{i8:1} খ্রীষ্টীয় মণ্ডলীর উপর শৌলের নিপীড়ন
{8:1} যাঁরা তাঁর এই হত্যা অনুমোদন করেছিলেন, শৌল তাঁদের মধ্যে একজন। এই সময় থেকে জেরুশালেমের মণ্ডলীর উপর নিদারুণ নির্যাতন শুরু হয়ে গেল। প্রেরিত শিষ্যেরা বাদে আর সকলে যিহুদীয়া ও শমরীয়া দেশে ছড়িয়ে পড়ল।
{8:2} কয়েকজন ভক্ত স্তিফানকে সমাধি দিলেন এবং তাঁর জন্য গভীর শোক প্রকাশ করলেন।
{8:3} শৌল মণ্ডলীর উপর পীড়ন চালিয়ে যেতে লাগলেন। ঘরে ঘরে হানা দিয়ে স্ত্রী পুরুষ নির্বিশেষে সকলকে টেনে নিয়ে গিয়ে তিনি কারাকারে বন্দী করতে লাগলেন।
{i8:4} শমরীয়া দেশে সুসমাচার প্রচার
{8:4} যে শিষ্যেরা চারিদিকে ছড়িয়ে পড়েছিলেন তাঁরা বিভিন্ন এলাকায় সুসমাচার প্রচার করতে লাগলেন।
{8:5} ফিলিপ চলে গেলেন শমরীয়া দেশে। খ্রীষ্টকে প্রচার করতে লাগলেন সেখানে।
{8:6} ফিলিপের কথা শুনে আর তাঁর সমস্ত অলৌকিক কাজ দেখে সকলে তাঁর প্রচারে আকৃষ্ট হল।
{8:7} ভূতে পাওয়া লোকদের ভিতর থেকে সমস্ত অশুচি আত্মা চীৎকার করে বেরিয়ে গেল এবং অনেক পক্ষাঘাতগ্রস্ত ও খঞ্জ ব্যক্তি সুস্থতা লাভ করল।
{8:8} নগরে তাই আনন্দের সাড়া পড়ে গেল।
{i8:9} যাদুকর শিমোন
{8:9} সেখানে শিমোন নামে এক যাদুকর ছিল। সে শহরে যাদুর খেলা দেখিয়ে শমরীয় জাতিকে মুগ্ধ করে ফেলেছিল। এদের কাছে সে নিজেকে মহাপুরুষ বলে প্রচার কর।
{8:10} ছোট বড় সকলেই তার কথা শুনত এবং বলত, ঈশ্বরের মহাপরাক্রম বললে যা বুঝায়, ইনি হলেন তাই।
{8:11} তারা সকলেই তার কথা শুনত, কারণ অনেকদিন ধরেই সে তাদের যাদু দেখিয়ে বশ করে রেখেছিল।
{8:12} কিন্তু ফিলিপ যখন ঈশ্বরের রাজের সুসমাচার ও যীশু খ্রীষ্টের নাম প্রচার করলেন তখন তাঁর কথা সকলে বিশ্বাস করল এবং নারীপুরুষ সকলেই বাপ্তিষ্ম গ্রহণ করল।
{8:13} এমন কি শিমোন পর্যন্ত বিশ্বাস করে বাপ্তিষ্ম গ্রহণ করল ও ফিলিপের সঙ্গ নিল। নানাবিধ দিব্যদর্শন এবং অলৌকিক কাজ দেখে সেও মুগ্ধ হয়ে গেল।
{8:14} জেরুশালেমে প্রেরিত শিষ্যেরা যখন শুনতে পেলেন যে শমরীয়া দেশের লোকেরা ঈশ্বরের বাণী গ্রহণ করেছে তখন তাঁরা পিতর ও যোহনকে তাদের কাছে পাঠিয়ে দিলেন।
{8:15} তাঁরা এসে তাদের জন্য প্রার্থনা করতে লাগলেন যেন তারা পবিত্র আত্মা লাভ করতে পারে।
{8:16} কারণ তখনও পর্যন্ত তাদের মধ্যে কেউ পবিত্র আত্মা লাভ করেনি। তারা শুধু মাত্র তখন প্রভু যীশুর নামে বাপ্তিষ্ম গ্রহণ করেছিল।
{8:17} পিতর ও যোহন তাদের মাথায় হস্তার্পণ করলে তারা পবিত্র আত্মা লাভ করল।
{8:18} শিমোন যখন দেখল যে প্রেরিত শিষ্যদের হস্তার্পণের ফলে লোকে পবিত্র আত্ম আপাচ্ছে তখন সে তাঁদের কাছে অর্থ এনে বলল,
{8:19} আমাকেও এই ক্ষমতা দিন, যাতে আমি যার মাথায় হস্তার্পণ করি, সে যেন পবিত্র আত্মা লাভ করে।
{8:20} পিতর তাকে বললেন, তোমার অর্থ তোমারই সঙ্গে নিপাত যাক। ঈশ্বরের দান অর্থ দিয়ে কেনা যায় ভেবেছ?
{8:21} আমাদের এই কাজের সঙ্গে তোমার কোন সম্পর্ক নেই বা কোন অধিকার নেই। কারণ তোমার চিত্ত ঈশ্বরের দৃষ্টিতে শুভ নয়।
{8:22} সুতরাং এই অসৎ উদ্দেশ্যের জন্য তুমি অনুতাপ কর এবং প্রভুর কাছে মিনতি কর, যদি সম্ভব হয়, তোমার এই অসৎ অভিপ্রায়ের জন্য যেন তিনি ক্ষমা করেন।
{8:23} কারণ আমি দেখতে পাচ্ছি, তোমার মন তিক্ততায় পূর্ণ এবং পাপের শৃঙ্খলে এখনও আবদ্ধ।
{8:24} শিমোন তাঁকে বলল, প্রভুর কাছে আমার জন্য আপনি প্রার্থনা করুন যাতে যা কিছু আপনি বললেন, তার কিছুই যেন আমার উপরে না ঘটে।
{8:25} প্রভুর বাণী প্রচার ও তাঁর সম্পর্কে সাক্ষ্য দানের কাজ শেষ হয়ে গেলে তাঁরা ফিরে গেলেন জেরুশালেমে। ফেরার পথে শমরীয়ার বহু গ্রামে তাঁরা সুসমাচার প্রচার করলেন।
{i8:26} একজন ইথিওপীয় রাজকর্মচারীর সঙ্গে ফিলিপের সাক্ষাৎকার
{8:26} প্রভুর দূত এসে ফিলিপকে বললেন, জেরুশালেম থেকে দক্ষিণে* যে পথ গাজার দিকে চলে গেছে, সেই রাস্তা ধরে চলে যাও। এই পথটি ছিল এক নির্জন মরুপথ।
{8:27} ফিলিপ তখন যাত্রা করলেন। এই সময় ইথিওপিয়াবাসী একজন নপুংসক ভদ্রলোক বাড়ি ফিরছিলেন। ইনি ছিলেন ইথিওপিয়ার কান্দাকী বা রানীর
{8:28} কোষাধ্যক্ষ। তিনি জেরুশালেমে গিয়েছিলেন ঈশ্বরের উপাসনা করতে। সেখান থেকে ফেরার সময় নিজের রথে বসে নবী যিশাইয়ের গ্রন্থটি তিনি পড়ছিলেন।
{8:29} পবিত্র আত্মা তখন ফিলিপকে বললেন, দৌড়ে ঐ রথের কাছে যাও।
{8:30} ফিলিপ দৌড়ে রথের কাছে গিয়ে শুনতে পেলেন, তিনি নবী যিশাইয়ের গ্রন্থ পাঠ করছেন। ফিলিপ তাঁকে জিজ্ঞাসা করলেন, আপনি যা পড়ছেন, তা কি বুঝতে পারছেন?
{8:31} তিনি উত্তরে বললেন, কেউ যদি আমাকে বুঝিয়ে না দেয়ে, তাহলে কি করে আমি বুঝব? তিনি ফিলিপকে রথে উঠে এসে তাঁর সঙ্গে বসতে আমন্ত্রণ জানালেন।
{8:32} শাস্ত্রের যে অংশটি তিনি পাঠ করছিলেন সেটি ছিল:'বলির মেষের মত নীত হলেন তিনি, ছেদকের সামনে মেষশাবক যেমননীরব থাকেতেমনি নীরব রইলেনকোন কথা উচ্চারণ করলেন না।
{8:33} তাঁর এই অবমাননারহল না কোনও প্রতিকার।কে পারে বর্ণনা করতে তাঁর উত্তর পুরুষের কথা? কারণ পৃথিবীতে তাঁর পরমায়ুহয়েছে নিঃশেষ।’
{8:34} সেই নপুংসক ভদ্রলোক ফিলিপকে জিজ্ঞাসা করলেন, আমাকে দয়া করে বলুন, নবী কার সম্বন্ধে এ কথা বলেছেন? তাঁর নিজের না আন্য কারো সম্বন্ধে?
{8:35} ফিলিপ তখন শাস্ত্রের এই অংশ থেকে আরম্ভ করে যীশুর জীবন কাহিনীর সুসমাচার পর্যন্ত সব বলতে লাগলেন তাঁকে।
{8:36} পথে যেতে যেতে তাঁরা একটি জলাশয়ের কাছে এসে পড়তে নপুংসক ভদ্রলোক তাঁকে বললেন, এই দেখুন, এখানে জল আছে। এখানে তাহলে আমার বাপ্তিষ্ম গ্রহণ করতে বাধা কোথায়? (
{8:37} ফিলিপ বললেন, বাপ্তিষ্ম আপনি যদি সর্বান্তঃকরণে বিশ্বাস করেন, তাহলে বাপ্তিষ্ম গ্রহণ করতে পারেন। তিনি বললেন, হ্যাঁ, আমি বিশ্বাস করি যে যীশু খ্রীষ্ট ঈশ্বরের পুত্র।*)
{8:38} তিনি তখন রথ থামাতে আদেশ করলেন এবং ফিলিপ ও নপুংসক ভদ্রলোক দুজনে গিয়ে জলে নামলেন। তারপর ফিলিপ তাঁকে বাপ্তিষ্ম দান করলেন।
{8:39} তাঁরা যখন জল থেকে উঠে এলেন, প্রভুর আত্মা ফিলিপকে অপসারিত করলেন। তিনি ফিলিপকে আর দেখতে পেলেন না। তিনি তখন উৎফুল্ল মনে নিজের গন্তব্য পথে চলে গেলেন।
{8:40} কিন্তু ফিলিপকে দেখা গেল অস্দোদ শহরে। তিনি বিভিন্ন এলাকায় সুসমাচার প্রচার করতে করতে সীজারিয়ায় ফিরে গেলেন।
{i9:1} শৌলের কাছে খ্রীষ্টের আহ্বান ও তাঁর মন পরিবর্তন ( প্রেরিত 22:6-23 ; 26:12-18 )
{9:1} এই সময় শৌল প্রভুর শিষ্যদের উপরে নৃশংস হত্যাকাণ্ডের ভীতি প্রদর্শন করে চলেচিলেন।
{9:2} তিনি প্রধান পুরোহিতের কাছে গিয়ে বললেন, দামাস্কাসের সমাজভবনগুলিতে তাঁর সম্বন্ধে একটি চিঠি লিখে দিতে যাতে এ পথের যত অভিযাত্রী, স্ত্রী-পুরুষ নির্বিশেষে সকলকে তিনি জেরুশালেমে বন্দী করে আনতে পারেন।
{9:3} দামাস্কাসে যাত্রাপথে, ঐ শহরের প্রায় কাছাকাছি তিনি এসে পড়েছেন, এমন সময় হঠাৎ আকাশ থেকে তাঁর চারিদিকে এক ঝলক আলো ঝলসে উঠল।
{9:4} সঙ্গে সঙ্গে তিনি মাটিতে পড়ে গেলেন এবং শুনতে পেলেন, একটি কণ্ঠস্বর তাঁকে বলছেন, শৌল, শৌল, কেন তুমি আমাকে নির্যাতন করছ?
{9:5} তিনি জিজ্ঞাসা করলেন, আপনি কে প্রভু? উত্তর এল, আমি যীশু, যাঁকে তুমি নির্যাতন করছ।
{9:6} এখন ওঠ, নগরে যাও। সেখানে তোমাকে বলে দেওয়া হবে, কি তোমাকে করতে হবে।
{9:7} শৌলের সহযাত্রীরা দাঁড়িয়ে পড়েছিল নির্বাক হয়ে, শুনেছিল সেই কণ্ঠস্বর কিন্তু কাউকে দেখতে পায়নি তারা।
{9:8} শৌল মাটি থেকে উঠে চোখ খুলে তাকালেন কিন্তু কিছু দেখতে পেলেন না। তখন তারা তাঁকে হাত ধরে দামাস্কাসে নিয়ে গেল।
{9:9} তিন দিন তিনি দৃষ্টিহীন অবস্থায় নিরম্বু উপবাসে রইলেন।
{9:10} দামাস্কাস শহরে অননীয় নামে একজন শিষ্য ছিলেন। তিনি এক দিব্যদর্শনে শুনতে পেলেন, প্রভু তাঁকে ডাকছেন, অননীয়! তিনি সাড়া দিয়ে বললেন, এই যে প্রভু আমি।
{9:11} প্রভু তাঁকে বললেন, ওঠ, ‘সরল’ নামে যে রাস্তাটি আছে, সেই রাস্তা ধরে যিহুদার বাড়ীতে চলে যাও।
{9:12} সেখানে তার্ষ নগরের শৌল নামে এক ব্যক্তির খোঁজ কর। দেখবে, সে সেখানে প্রার্থনা করছে। সে দর্শন পেয়েছে যে অননীয় নামে একজন ব্যক্তি তার কাছে গিয়ে তার মাথায় হস্তার্পণ করেছে যাতে সে আবার দৃষ্টি ফিরে পায়।
{9:13} তখন অননীয় বললেন, প্রভু, এই লোকটির সম্বন্ধে আমি অনেকের কাছেই শুনেছি, জেরুশালেমে আপনার ভক্তদের ওপরে কি অত্যাচারই না করছে।
{9:14} আর এখানে যারা আপনার উপাসনা করে, তাদের গ্রেপ্তার করে নিয়ে যাবার জন্য পুরোহিত নেতৃবর্গের কাছ থেকে পরোয়ানা সে পেয়েছে।
{9:15} কিন্তু প্রভু তাঁকে বললেন, তুমি যাও, কারণ সে আমার মনোনীত পাত্র। সে অইহুদীদের কাছে, রাজন্যবর্গের কাছে ও ইসরায়েল জাতির কাছে আমার নাম প্রচার করবে।
{9:16} আমার নাম প্রচারের জন্য তাকে যেসব দুঃখ-কষ্ট বরণ করতে হবে, তা আমি স্বয়ং তার কাছে ব্যক্ত করব।
{9:17} অননীয় তখন চলে গেলেন সেই বাড়িতে। বাড়ির ভেতরে গিয়ে শৌলের মাথায় হস্তার্পণ করে বললেন, ভাই শৌল, এখানে আসার পথে যিনি তোমার সামনে আবির্ভূত হয়েছিলেন, সেই যীশু খ্রীষ্ট আমাকে তোমার কাছে পাঠিয়েছেন যেন তুমি আবার দৃষ্টি ফিরে পাও এবং পবিত্র আত্মায় পূর্ণ হও।
{9:18} সঙ্গে সঙ্গে মাছের আঁশের মত একটা জিনিষ শৌলের চোখ থেকে খসে পড়ল। তিনি দৃষ্টি ফিরে পেলেন। পরে তিনি বাপ্তিষ্ম গ্রহণ করার পর
{9:19} আহার্য গ্রহণ করলেন। তাঁর দেহে শক্তি ফিরে এল। দামাস্কাসে শৌল শিষ্যদের সঙ্গে কয়েকদিন থাকলেন
{i9:20} দামাস্কাস ও জেরুশালেমে শৌলের প্রচার
{9:20} এবং অনতিবিলম্বে তাঁকে প্রকাশ্যে বিভিন্ন সমাজভবনে যীশুর নাম প্রচার করতে দেখা গেল। তিনি প্রচার করতে লাগলেন, ইনি ঈশ্বরের পুত্র।
{9:21} তাঁর কথা শুনে সকলেই স্তম্ভিত হয়ে গেল, বলল, এই না সেই ব্যক্তি, জেরুশালেমে যারা যীশুর নামে উপাসনা করত, তাদের উপরে ব্যাপক হত্যাকাণ্ড চালিয়েছিল? আর এখানেও তো সে এসেছে যীশুর উপাসকদের পুরোহিত নেতৃবর্গের কাছে গ্রেপ্তার করে নিয়ে যেতে।
{9:22} কিন্তু শৌলের প্রচার ক্রমেই শক্তিশালী হয়ে উঠতে লাগল এবং যীশুই যে খ্রীষ্ট, সে কথা অকাট্য যুক্তি সহযোগে প্রমাণ করে তিনি দামাস্কাসবাসী ইহুদীদের নিরুত্তর করে দিলেন।
{9:23} এভাবে বেশ অনেকদিন কেটে যাওয়ার পর ইহুদীরা তাঁকে হত্যা করার ষড়যন্ত্র করল।
{9:24} কিন্তু এই ষড়যন্ত্রের কথা শৌল জানতে পেরে গেলেন। তাঁকে হত্যা করার জন্য নগরের প্রবেশদ্বারগুলি ইহুদীরা দিনরাত পাহারা দিতে লাগল।
{9:25} কিন্তু তাঁর শিষ্যেরা তাঁকে ঝুড়িতে করে নগরপ্রাচীরের ওপারে নামিয়ে দিলেন।
{i9:26} জেরুশালেমে শৌল
{9:26} জেরুশালেমে ফিরে এসে শৌলল শিষ্য-মণ্ডলীতে যোগ দেবার চেষ্টা করলেন কিন্তু তিনি যে যীশুর শিষ্য হয়েছেন — একথা তাঁরা কেউ বিশ্বাস করতে পারলেন না, তাই তাঁরা সকলে তাঁকে ভয় করতে লাগলেন।
{9:27} কিন্তু বারনাবাস তাঁকে সঙ্গে করে নিয়ে গিয়ে প্রেরিত শিষ্যদের সঙ্গে পরিচয় করিয়ে দিলেন এবং কিভাবে পথের মাঝখানে শৌল প্রভুর দর্শন পেয়েছিলেন ও প্রভু তাঁর সঙ্গে কথা বলেছিলেন, কিভাবে শৌল অসমসাহসে দামাস্কাসে যীশুর নামে প্রচার করেছিলেন — সমস্ত কথা তাঁদের কাছে বললেন।
{9:28} তখন থেকে শৌল তাঁদের সঙ্গে বাস করতে লাগলেন এবং অবাধে জেরুশালেমের সর্বত্র যাতায়াত করতে লাগলেন।
{9:29} তিনি প্রকাশ্যে দৃঢ়ভাবে প্রভুর নাম প্রচার করতে থাকলেন। গ্রীকভাষী ইহুদীদের সঙ্গে এ নিয়ে তাঁর আলাপ-আলোচনা ও বিতর্ক চলত। তাই তারা তাঁকে হত্যা করার ষড়যন্ত্র করল।
{9:30} শিষ্য মণ্ডলীর ভাইরা এ কথা জানতে পেরে তাঁকে সীজারিয়া পর্যন্ত সঙ্গে করে পৌঁছে দিলেন এবং সেখান থেকে তাঁকে পাঠিয়ে দিলেন তার্ষ নগরে।
{9:31} এই সময়ে যিহুদীয়া, গালীল ও শমরীয় প্রদেশের খ্রীষ্টীয় মণ্ডলীগুলি কিছুটা স্বস্তিলাভ করেছিল এবং শক্তি অর্জন করতে সমর্থ হয়েছিল। প্রভুর প্রতি সম্ভ্রমে পরিপূর্ণ এবং পবিত্র আত্মায় উদ্দীপিত হয়ে মণ্ডলী সংখ্যায় বৃদ্ধিলাভ করল ও এগিয়ে চলতে লাগল।
{i9:32} লিদ্দা ও যোপ্পা নগরে পিতর
{9:32} বিভিন্ন স্থানে পরিভ্রমণকালে পিতর লিদ্দানিবাসী ভক্তশিষ্যদের পরিদর্শন করতে গেলেন।
{9:33} সেখানে ঐনিয় নামে এক ব্যক্তির সঙ্গে তাঁর দেখা হল। সে আট বছর ধরে পক্ষাঘাত রোগে শয্যাশায়ী হয়ে পড়েছিল।
{9:34} পতর তাঁকে বললেন, ঐনিয়, যীশু খ্রীষ্ট তোমাকে সুস্থ করছেন। ওঠ, তোমার বিছানা গুছিয়ে রাখ। সঙ্গে সঙ্গে সে উঠে দাঁড়াল।
{9:35} লিদ্দা ও শারোণের সমস্ত অধিবাসী দেখল তাকে এবং তারা প্রভুকে গ্রহণ করল।
{9:36} যোপ্পা নগরে টাবিথা নামে একজন শিষ্যা ছিলেন। তাঁর নামের অর্থ গ্রীক ভাষায় দর্কা অর্থাৎ হরিণী। তিনি খুব দয়াশীল মহিলা ছিলেন। দান-ধ্যান ও মানুষের সেবায় তিনি দিন কাটাতেন।
{9:37} এই সময় তিনি অসুস্থ হয়ে পড়লেন এবং মারা গেলন। সেখানকার লোকজন তাঁর মৃতদেহ স্নান করিয়ে ওপর তলার একটি ঘরে রেখে দিল।
{9:38} লিদ্দার কাছেই যোপ্পা নগর অবস্থিত। পিতর লিদ্দায় আছেন জেনে শিষ্যেরা দুজন লোককে তাঁর কাছে পাঠিয়ে দিলেন জরুরীভাবেই এই অনুরোধ জানিয়ে: দয়া করে তাড়াতাড়ি আমাদের কাছে আসুন।
{9:39} পিতর তক্ষুনি তাঁদের সঙ্গে চলে এলেন। তিনি এসে পৌঁছালে শিষ্যেরা তাঁকে নিয়ে গেলেন ওপর তলার সেই ঘরে। সমস্ত বিধবা স্ত্রীলোকেরা সেখানে তাঁর কাছে এসে কাঁদতে লাগল এবং দর্কা বেঁচে থাকতে যে সমস্ত পোষাক-পরিচ্ছদ তাদের তৈরী করে দিয়েছিলেন, সেগুলি দেখাতে লাগল।
{9:40} পিতর তাদের সকলকে বাইরে পাঠিয়ে দিয়ে নতজানু হয়ে প্রার্থনা করলেন। তারপর মতার দিকে ফিরে বললেন, টাবিথা ওঠ। সঙ্গে সঙ্গে টাবিথা চোখ খুললেন এবং পিতরকে দেখেই উঠে বসলেন।
{9:41} পিতর তখন তাঁর হাত ধরে তাঁকে উঠে দাঁড়াতে সাহায্য করলেন। পরে তিনি মণ্ডলীর সমস্ত সভ্য এবং বিধবাদের ডেকে জীবিতা টাবিথাকে তাঁদের সামনে উপস্থিত করলেন।
{9:42} সমগ্র যোপ্পাতে এই সংবাদ ছড়িয়ে পড়ল এবং অনেকে প্রভুতে বিস্বাস স্থাপন করল।
{9:43} এরপর যোপ্পাতে শিমোন নামে একজন চর্মকারের বাড়িতে পিতর বেশ কিছুদিন থাকলেন।
{i10:1} পিতর ও কর্ণেলিয়াস
{10:1} সীজারিয়া শহরে কর্ণেলিয়াস নামে একজন ঈশ্বরভক্ত ছিলেন। তিনি ছিলেন ইটালীয় সৈন্যদলের সেনানায়ক।
{10:2} তিনি ও তাঁর পরিবারের সকলে সসম্ভ্রমে ঈশ্বরের উপাসনা করতেন। গরীব লোকদের তিনি উদার হস্তে দান করতেন এবং নিয়মিত ভাবে প্রার্থনায় যোগদান করতেন।
{10:3} একদিন বেলা তিনটের সময় তিনি এক দিব্যদর্শন লাভ করলেন। তিনি স্পষ্ট দেখলেন, ঈশ্বরের এক দূত তার ঘরের মধ্যে এসে তাঁকে ডাকছেন, কর্ণেলিয়াস।
{10:4} কর্ণেলিয়াস সভয়ে তাঁর দিকে তাকিয়ে বললেন, বলুন প্রভু। দূত বললেন, তোমার পরহিতের কাজ ও প্রার্থনা ঈশ্বর গ্রাহ্য করেছেন এবং তোমাকে অনুগ্রহ করেছেন।
{10:5} তুমি যোপ্পাতে লোক পাঠিয়ে শিমোন ওরফে পিতরকে ডাকিয়ে আন।
{10:6} তিনি সমুদ্রের তীরে শিমোন নামে এক চর্মকারের বাড়িতে আছেন।
{10:7} ঈশ্বরের দূত চলে যাবার পর কর্ণেলিয়াস তাঁর দুজন ভৃত্য ও একজন সৈন্যকে ডেকে পাঠালেন। এই সৈন্যটি ছিলল একজন ঈশ্বরভক্ত লোক এবং কর্ণেলিয়াসের খাস কর্মচারী।
{10:8} তিনি এদের সমস্ত ঘটনার কথা বললেন এবং পাঠিয়ে দিলেন যোপ্পাতে।
{10:9} পরের দিন প্রায় দুপুর বেলা তারা যোপ্পার কাছাকাছি এসে পৌঁছাল। পিতর সেইসময় বাড়ির ছাদে প্রার্থনা করছিলেন।
{10:10} এইসময় তিনি ক্ষুধার্ত হয়ে পড়লেন এবং তাঁর আহারের ইচ্ছে হল। খাবার তখনও তৈরী হচ্চিল, ইতিমধ্যে পিতরের ভাবাবেশ হল।
{10:11} দিব্যদর্শনে তিনি দেখলেন, আকাশ উন্মুক্ত হয়ে গেছে এবং বিরাট সামিয়ানার মত একটি চাদর নেমে আসছে, তার চার কোণ ধরের সেটিকে পৃথিবীতে নামিয়ে দেওয়া হচ্ছে।
{10:12} এর মধ্যে ছিল পৃথিবীর সর্বপ্রকার জন্তু, সরীসৃপ ও আকাশের পাখি।
{10:13} তিনি শুনতে পেলেন, একটি কণ্ঠস্বর তাঁকে বলছেন, ওঠ পিতর, এগুলিকে মেরে খাও।
{10:14} পিতর বললেন, না প্রভু। আমি কোনদিন অপবিত্র ও অশুচি কিছু আহার করিনি।
{10:15} তখন সেই কণ্ঠস্বর তাঁকে আবার বললেন, ঈশ্বর যা শুচি করেছেন তাকে তুমি অপবিত্র বলো না।
{10:16} তিনবার এই দৃশ্যের পুনরাবৃত্তি হল। তারপর সেটি আকাশে তুলে নেওয়া হল।
{10:17} এই দিব্যদর্শনের মর্ম কি, তা ভেবে ভেবে পিতর হতবুদ্ধি হয়ে পড়লেন। এদিকে কর্ণেলিয়াসের প্রেরিত লোকেরা শিমোনের বাড়ি খুঁজতে খুঁজতে ঠিক সেই সময় তাঁর বাড়ির দুয়ারে এসে পৌঁছাল।
{10:18} তারা জিজ্ঞাসা করল, শিমোন ওরফে পিতর বলে কেউ সেখানে থাকেন কিনা।
{10:19} ওদিকে দিব্যদর্শনের চিন্তায় তন্ময় হয়ে গেছেন পিতর, পবিত্র আত্মা তংআকে বললেন, তিনজন লোক তোমাকে খুঁজছে।
{10:20} তাড়াতাড়ি নীচে যাও। কোন দ্বিধা না করে ওদের সঙ্গে চলে যাও কারণ আমিই ওদের পাঠিয়েছি।
{10:21} পিতর নেমে এলেন সেই লোকদের কাছে, বললেন, তোমরা যার খোঁজ করছ, আমিই সেই। বল, কি দরকারে এসেছ:
{10:22} তারা বলল, আমরা সেনানায়ক কর্ণেলিয়াসের কাছ থেকে এসেছি। তিনি ন্যায়নিষ্ঠ ও শ্বরভক্ত লোক বলে সমগ্র ইহুদী সমাজে সমাদৃত। তিনি ঈশ্বরের একজন দূতের কাছ থেকে প্রত্যাদেশ পেয়েছেন, যেন তিনি লোক পাঠিয়ে আপনাকে তাঁর বাড়িতে আমন্ত্রণ করে নিয়ে যান এবং আপনার উপদেশ শোনেন।
{10:23} পিতর তখন তাদের ভিতরে ডেকে নিয়ে গিয়ে আতিথ্য করলেন।পরের দিন পিতর তাদের সঙ্গে যোপ্পার দিকে রওনা হলেন, সঙ্গে নিলেন মণ্ডলীর কয়েকজনকে।
{10:24} তার পরদিন তাঁরা সীজারিয়অ শহরে পৌঁছালেন। সেখানে কর্ণেলিয়াস নিজের আত্মীয়-স্বজন ও অন্তরঙ্গ বন্ধুদের এক জায়গায় একত্র করে তাঁদের জন্য অপেক্ষা করছিলেন।
{10:25} পিতর সেখানে গিয়ে পৌঁছালে কর্ণেলিয়াস তাঁকে অভ্যর্থনা করার জন্য এগিয়ে এলেন। গভীর শ্রদ্ধাভরে তিনি মাটিতে নত হয়ে তাঁকে প্রণাম করলেন।
{10:26} পিতর মাটি থেকে তাঁকে তুলে বললেনঃ উঠুন, আর পাঁচজনের মত আমিও একজন সাধারণ মানুষ।
{10:27} তাঁর সঙ্গে কথা বলতে বলতে বাড়ির ভিতরে গিয়ে তিনি বিরাট এক জনতার সমাবেশ দেখতে পেলেন।
{10:28} তিনি তাঁদের বললেন, আপনারা সকলে ভালভাবেই জানেন যে, অন্য কোন জাতির লোকের সঙ্গে মেলামেশা বা দেখা-সাক্ষাৎ করা একজন ইহুদী পক্ষে আদৌ ধর্মসঙ্গত নয়। কিন্তু ঈশ্বর স্পষ্টই আমার কাছে প্রকাশ করেছেন যেন কোন মানুষকে আমি অশুচি বা অপবিত্র মনে না করি।
{10:29} তাই আপনাদের আমন্ত্রণে আমি বিনা দ্বিধায় চলে এলাম। এবার বলুন, আমায় আপনারা কেন ডেকে পাঠিয়েছেন?
{10:30} কর্ণেলিয়াস বললেন, তিনদিন আগে ঠিক এই সময় আমি যখন আমার ঘরে বেকালিক প্রার্থনায় নিবিষ্ট ছিলাম তকন হঠাৎ উজ্জ্বল পোষাক পরা এক ব্যক্তি আমার সামনে এসে দাঁড়ালেন,
{10:31} বললেন, ‘কর্ণেলিয়াস! ঈশ্বর তোমার প্রার্থনা গ্রাহ্য করেছেন এবং তোমার বদান্যতায় প্রীত হয়েছেন।
{10:32} তুমি যোপ্পা থেকে পিতর ওরফে শিমোনকে আমন্ত্রণ করে আনাও। সেখানে সমুদ্রের ধারে শিমোন নামে একজন চর্মকারের বাড়িতে তিনি রয়েছেন।’
{10:33} সঙ্গে সঙ্গে আমি আপনার কাছে লোক পাঠালাম আর আপনিও দয়া করে এসেছেন। ঈশ্বর প্রভু আপনাকে যে কথা বলতে আদেশ দিয়েছেন, সেই কথা শোনার জন্য আমরা সকলে ঈশ্বরের সাক্ষাতে এখানে মিলিত হয়েছি।
{i10:34} পিতরের ভাষণ
{10:34} পিতর তখন বলতে আরম্ভ করলেন, এবার আমি প্রকৃতই বুঝতে পারলাম যে ঈশ্বরের কাছে কোন পক্ষপাতিত্ব নেই।
{10:35} যে কোন ব্যক্তি তাঁর প্রতি সম্ভ্রমশীল এবং ন্যায়নিষ্ঠ, সেই তাঁর কাছে গ্রহণযোগ্য, তা সে যে কোন জাতিরই হোক না কেন।
{10:36} ইসরায়েল জাতির কাছে ঈশ্বর তাঁর বাণী প্রেরণ করেছিলেন, যীশু খ্রীষ্ট যিনি সকলের প্রভু, তাঁর মাধ্যমে শান্তির সুসমাচার প্রচার করছেন।
{10:37} যোহন বাপ্তিষ্মের কথা ঘোষণা করার পর গালীল থেকে আরম্ভ করে ইহুদীদের সমগ্র দেশে সাম্প্রতিক কালে যেসব ঘটনা ঘটেছে তার কথা আপনারা সকলেই অবগত আছেন।
{10:38} আপনারা জানেন যে নাসরতবাসী যীশুকে ঈশ্বর পবিত্র আত্মা ও পরাক্রমে অভিষিক্ত করেছিলেন। তিনি সকলের কল্যাণ সাধন করে বেড়াতেন এবং শয়তানের কবলে যারা উৎপীড়িত হত তাদের সকলকে সুস্থ করতেন কারণ ঈশ্বর তাঁর সঙ্গে ছিলেন।
{10:39} ইহুদী অধ্যুষিত গ্রামাঞ্চল এবং জেরুশালেমে যে সমস্ত কাজ তিনি করেছিলেন, সেই সমস্ত কাজেরই সাক্ষী আমরা। তারা তাঁকে ক্রুশে টাঙ্গিয়ে হত্যা করল
{10:40} কিন্তু ঈশ্বর তাঁকে তৃতীয় দিনে পুনরুজ্জীবিত করেছেন।
{10:41} তিনি আত্মপ্রকাশ করেছেন কিন্তু সকলের কাছে নয়, ঈশ্বর আগে থেকে যাদের তাঁর সাক্ষী রূপে মনোনীত করেছিলেন সেই তাদের অর্থাৎ আমাদের কাছে। তিনি মৃত্যুলোক থেকে পুনরুত্থিত হওয়ার পর আমাদের সঙ্গে আহারাদি করেছেন।
{10:42} তিনি জনসাধারণের কাছে আমাদের এই কথা ঘোষণা করতে ও সাক্ষ্য দিতে আদেশ দিয়েছেন যে, তাঁকেই ঈশ্বর জীবিত ও মৃতদের বিচারপতি পদে অভিষিক্ত করেছেন।
{10:43} সমস্ত নবী তাঁর সম্বন্ধে বলেছেন যে, যে কোন ব্যক্তি তাঁর উপরে বিশ্বাস স্থাপন করবে, তাঁর নামের মাহাত্ম্যে সে পাপের ক্ষমা লাভ করবে।
{i10:44} অ-ইহুদীদের পবিত্র আত্মা লাভ
{10:44} পিতরের ভাষণের মাঝখানেই শ্রোতাদের উপরে পবিত্র আত্মার অধিষ্ঠান হল।
{10:45} অ-ইহুদীদেরও পবিত্র আত্মার দান লাভ করতে দেখে যে ইহুদী খ্রীষ্টবিশ্বাসীরা পিতরের সঙ্গে এসেছিলেন, তাঁরা খুব বিস্মিত হলেন।
{10:46} কারণ তাঁরা শুনতে পেলেন অ-ইহুদীরাও নিজেদের অজ্ঞাত ভাষায় কথা বলছে এবং ঈশ্বরের মাহাত্ম্য কীর্তন করছে। পিতর তখন ঘোষণা করলেন,
{10:47} যারা আপনাদেরই মত পবিত্র আত্মা লাভ করেছে তাদের জলে বাপ্তিষ্ম গ্রহণে কে বাধা দিতে পারে?
{10:48} তিনি তাদের যীশু খ্রীষ্টের নামে বাপ্তিষ্ম গ্রহণ করতে আদেশ দিলেন। এরপরে সেই লোকেরা তাঁকে আরও কিছুদিন সেখানে থাকতে অনুরোধ করল।
{i11:1} জেরুশালেমের মণ্ডলীর কাছে পিতরের বিবৃতি
{11:1} যিহুদীয়া মণ্ডলীতে প্রেরিত শিষ্য ও মণ্ডলীর সভ্যদের কাছে সংবাদ গেল যে, অ-ইহুদীরাও ঈশ্বরের সুসমাচার গ্রহণ করেছে।
{11:2} পিতর যখন জেরুশালেমে গেলেন তখন সুন্নত সংস্কারপ্রাপ্ত ইহুদীরা তাঁর সমালোচনা করে
{11:3} জানতে চাইলেন, কেন আপনি সুন্নত সংস্কারহীন লোকদের কাছে গিয়েছিলেন এবং তাঁদের সঙ্গে আহারাদি করেছেন?
{11:4} পিতর তখন একে একে সব ঘটনা ব্যাখ্যা করে বলতে আরম্ভ করলেন,
{11:5} যোপ্পা শহরের আমি প্রার্থনা করছিলাম। সেই সময় আত্মার আবেশে এক দিব্যদর্শন লাভ করলাম। দেখলাম, বিরাট একটা চাদর নেমে আসছে, সেটির চার কোণ ধরে আকাশ থেকে নামিয়ে দেওয়া হচ্ছে। সেই জিনিসটা নেমে এল আমার কাছে।
{11:6} আমি খুব বালভাবে লক্ষ্য করে দেখলাম, তার মধ্যে পৃথিবীর সব রকমের চতুষ্পদ জন্তু, বন্যপশু, সরীসৃপ ও পাখি রয়েছে।
{11:7} তারপর আমি শুনতে পেলাম একটি কণ্ঠস্বর, 2ওঠ পিতর, এগুলি মেরে খাও।’
{11:8} কিন্তু আমি বললাম, ‘তা হয় না প্রভু। কোনদিন কোন অশুচি জিনিস আমি খাইনি।’
{11:9} দ্বিতীয়বার আমি দৈববাণী শুনতে পেলাম, ‘ঈশ্বর যা শুচি করেছেন, তাকে অশুচি বলার অধিকার তোমার নেই।’
{11:10} এইভাবে তিনবার একই দৃশ্যের পুনরাবৃত্তি হল। তারপর সেগুলি সব আকাশে মিলিয়ে গেল।
{11:11} ঠিক সেই মুহূর্তেই আমরা যে বাড়িতে ছিলাম সেখানে তিনজন লোক এসে পৌঁছাল। আমাকে আমন্ত্রণ করে নিয়ে যাবার জন্য সীজারিয়া থেকে তাদের পাঠান হয়এছিল।
{11:12} পবিত্র আত্মা আমাকে কোন দ্বিধা না করে তাদের সঙ্গে যেতে বললন। সেই ছজন ভাইও আমার সহ্গে গেলেন। আমরা গেলাম সেই ভদ্রলোকের বাড়িতে।
{11:13} তিনি কিভাবে তাঁর ঘরের মধ্যে এক স্বর্গদূতের দর্শন পেয়েছিলেন, সে কথা আমাদের বললেন। সেই স্বর্গদূত তাঁকে বলেছিলেন, ‘শিমোন ওরফে পিতরকে আনবার জন্য যোপ্রপাতে লোক পাঠাও।
{11:14} তিনি এসে যে কথা বলবেন, তার দ্বারাই তুমি ও তোমার পরিবার পরিত্রাণ লাভ করবে।’
{11:15} তাদের কাছে আমার প্রচার আরম্ভ হওয়ার সঙ্গে সঙ্গে পবিত্র আত্মা তাদের উপরে অধিষ্টিত হলেন, ঠিক সেই প্রথমদিনে যেমনটি হয়েছিল তেমনিভাবে।
{11:16} তখন আমার স্মরণে এল প্রভুর সেই কথা, তিনি বলেছিলেন, ‘বাপ্তিষ্মদাতা যোহন জলে বাপ্তিষ্ম দিতেন, কিন্তু তোমরা লাভ করবে পবিত্র আত্মার বাপ্তিষ্ম।’
{11:17} প্রভু যীশু খ্রীষ্টে বিশ্বাস স্থাপন করার পর যা তিনি আমাদের দান করেছিলেন, সেই একই দান যদি ঈশ্বর তাদেরও দিয়ে থাকেন তাহলে আমি কোন অধিকারে ঈশ্বরের কাজে বাধা সৃষ্টি করব?
{11:18} এ কথা শোনার পর তাঁদের সন্দেহের নিরসন হল। ঈশ্বরের মহিমাকীর্তন করে তাঁরা বললেন, ঈশ্বর তাহলে অ-ইহুদীদেরও পাপের পথ থেকে ফিরে এসে জীবন লাভের সুযোগ দিয়েছেন।
{i11:19} এণ্টিয়ক নগরে খ্রীষ্টীয় মণ্ডলীর প্রতিষ্ঠা
{11:19} স্তিফানকে উপলক্ষ করে যে ব্যাপক নির্যাতন শুরু হয়েছিল, তার ফলে খ্রীষ্ট বিশ্বাসীরা অনেকেই চারদিকে ছড়িয়ে পড়েছিলেন। তাঁরা ফিনিসিয়া, সাইপ্রাস ও এণ্টিয়কে গিয়ে কেবলমাত্র ইহুদীদের কাছেই ঈশ্বরের বাণী প্রচার করেছিলেন।
{11:20} তংআদের মধ্যে কয়েকজন ছিলেন সাইপ্রাস ও কুরিনের অধিবাসী। তাঁরা কিন্তু এণ্টিয়কে গিয়ে গ্রীকদের কাছেও প্রভু যীশুর সুসমাচার প্রচার করেছিলেন।
{11:21} প্রভু তাঁদের শক্তি জুগিয়েছিলেন বলেই বহু সংখ্যক লোক প্রভুকে বিশ্বাসে গ্রহণ করে তাঁর অনুগামী হয়েছিল।
{11:22} জেরুশালেমের মণ্ডলীতে এই সংবাদ পৌঁছালে তাঁরা বারনাবাসকে পাঠিয়ে দিলেন এণ্টিয়কে।
{11:23} তিনি সেখানে গিয়ে ঈশ্বরের অনুগ্রহ কার্যকরী হতে দেখে আনন্দিত হলেন এবং প্রভুর প্রতি বিশ্বাসে অবিচল থাকতে তাদের উৎসাহদান করলেন।
{11:24} বারনাবাস ছিলেন একজন সৎ ব্যক্তি। পবিত্র আত্মায় ও বিশ্বাসে পরিপূর্ণতা লাভ করেছিলেন তিনি। তাঁর প্রচেষ্টায় বহুলোক খ্রীষ্টে বিশ্বাস স্থাপন করেছিল।
{11:25} বারনাবাস এরপর শৌলের খোঁজে গেলেন তার্ষ নগরে।
{11:26} তাঁকে খুঁজে পাওয়ার পর তিনি তাঁকে নিয়ে গেলেন এণ্টিয়কে। পুরো একটি বছর তাঁরা দুজনে সেখানকার মণ্ডলীর লোকদের সঙ্গে বাস করে বহু লোককে শিক্ষাদান করলেন। এই এণ্টিয়কেই শিষ্যেরা প্রথম খ্রীষ্টান নামে আখ্যাত হয়েছিলেন।
{11:27} এই সময় কযেকজন নবী জেরুশালেম থেকে এণ্টিয়কে যান।
{11:28} তাঁদের মধ্যে আগাবাস নামে একজন পবিত্র আত্মার প্রভাবে উঠে দাঁড়িয়এ ভবিষ্যদ্বাণী করে বললেন যে সারা পৃথিবীতে দারুণ দুর্ভিক্ষ হবে। (ক্লডিয়াসের রাজত্বকালে এই ভবিষ্যদ্বাণী পূর্ণ হয়েছিল।)
{11:29} প্রেরিত শিষ্যেরা তখন স্থির করলেন, তাঁরা প্রত্যেকে নিজেদের সামর্থ্য অনুযায়ী যিহুদীয়ার খ্রীষ্টান ভাইদের কাছে সাহায্য পাঠাবেন।
{11:30} তাঁরা শৌল ও বারনাবাসের মারফৎ সমাজের প্রবীণদের হাতে সাহায্য পৌঁছে দিয়ে এ কাজ সম্পন্ন করেছিলেন।
{i12:1} যাকোবের হত্যা এবং পিতরের কারাদণ্ড
{12:1} এই সময়েই রাজা হেরোদ মণ্ডলীর কয়েকজন সভ্যের উপর প্রচণ্ড নির্যাতন আরম্ভ করলেন।
{12:2} তিনি যোহনের ভাই যাকোবের শিরশ্ছেদ করলেন।
{12:3} যখন তিনি দেখলেন ইহুদীরা তাঁর এই কাজ সমর্থন করছে তখন তিনি পিতরকে গ্রেপ্তারের আদেশ দিলেন। তখন ছিল খামিরবিহীন রুটি ভোজনের পর্বের সময়।
{12:4} পিতরকে গ্রেপ্তার করে হেরোদ তাঁকে কারাগারে বন্দী করলেন। তাঁকে পাহারা দেবার জন চারটি প্রহরীদল নিযুক্ত করলেন। প্রত্যেক দলে ছিল চারজন সৈনিক। হেরোদ ঠিক করলেন, খামিরবিহীন রুটি ভোজনের পর্বের পর তিনি জমসমক্ষে পিতরের বিচার করবেন।
{12:5} পিতর যখন কারাগারে বন্দী অবস্থায়, মণ্ডলীর সভ্যরা তখন একান্তভাবে ঈশ্বরের কাছে তাঁর জন্য প্রার্থনা নিবেদন করছিলেন।
{i12:6} অলৌকিক উপায়ে পিতরের কারামুক্তি
{12:6} হেরোদ প্রকাশ্যে পিতরের বিচারের জন্য যে দিন স্থির করেছিলেন, তার আগের রাত্রে পিতর শৃঙ্খলিত অবস্থায় দুজন সৈন্যের মাঝখানে ঘুমাচ্ছিলেন এবং কারাগারের দরজায় শাস্ত্রীরা পাহারা দিচ্ছিল।
{12:7} হঠাৎ প্রভুর এক দূত সেখানে আবির্ভূত হলেন। আলোয় উদ্ভাসিত হল কারাকক্ষ। দূত পিতরের কাঁধে নাড়া দিয়ে তাঁকে জাগিয়ে বললেন, শিগ্গির ওঠ। এ কথা বলার সঙ্গে সঙ্গে পিতরের হাত তেকে শিকল খুলে পড়ল।
{12:8} দূত তাঁকে বললে, কাপড়চোপড় পরে তৈরী হয়ে নাও, জুতো পায়ে দাও। পিতর সেই মত কাজ করলেন। তখন দূত তাঁকে বললেন, এবার আলখাল্লাটা গায়ে জড়িয়ে নিয়ে আমার পিছন পিছন এস।
{12:9} পিতর তাঁকে অনুসরণ করে বাইরে বেরিয়ে গেলেন। দূতের এ কাজ যে সত্যিই বাস্তবে ঘটছে, তা তিনি বুঝতে পারলেন না। তিনি ভাবলেন, এ সব তিনি দিব্যদর্শনে দেখছেন।
{12:10} যখন তাঁরা প্রথম ও দ্বিতীয় প্রহরীকে ছাড়িয়ে শহরের লৌহনির্মিত তোরণদ্বারের কাছে এসে পৌঁছালেন তখন আপনা থেকেই দরজা খুলে গেল। তোরণদ্বার পেরিয়ে তাঁরা চলে গেলেন একটি রাস্তায়। সেই রাস্তাটি পার হয়ে যাবার পর মুহূর্তে সেই দূত অন্তর্ধান করলেন।
{12:11} তখন পিতরের সম্বিৎ ফিরে এল। তিনি বললেন, এখন আমি বঝতে পারছি, এ ঘটনা সত্য। হেরোদের কবল থেকে ও তাঁর কবলে আমার নির্যাতন দেখার আশায় যে ইহুদীরা রয়েছে, তাদের হাত থেকে প্রভু তাঁর দূত পাঠিয়ে আমাকে যুক্ত করেছেন।
{12:12} এ কথা উপলব্ধি করার পর তিনি গেলেন মার্ক ওরফে যোহনের মা মরিয়মের বাড়িতে। সেখানে অনেকজন একত্র হয়ে প্রার্থনা করছিলেন।
{12:13} সেখানে গিয়ে তিনি যখন সদর দরজায় ঘা দিলেন তখন রোদা নামে বাড়ির একজন দাসী এল দরজা খুলতে।
{12:14} পিতরের গলার স্বর চিনতে পেরে আনন্দের আতিশয্যে দরজা না খুলেই সে দৌড়ে বাড়ির ভিতরে গিয়ে খবর দিল যে পিতর দুয়ারে দাঁড়িয়ে রয়েছেন।
{12:15} তাঁরা তাকে বললেন, তুমি একটা পাগল। সে কিন্তু জোর দিয়ে বলতে লাগল যে সে ঠিকই বলছে। তাঁরা বললেন, না, ইনি নিশ্চয়ই পিতরের রক্ষক দূত।
{12:16} পিতর তখনও সমানে দরজায ঘা দিয়ে চলেছেন। তাঁরা দরজা খুলে পিতরকে দেখে খুব অবাক হযে গেলন।
{12:17} তিনি হাতের ইশারায় তাঁদের নিরস্ত করে, কারাগার থেকে প্রভু কিভাবে তাঁকে বার করে এনেছেন, সেই ঘটনা বর্ণনা করলেন। তারপর বললেন, যাকোব আর সমস্ত ভাইদের কাছে তোমরা এই খবরটা পৌঁছে দাও। তারপর তিনি সেখান থেকে অন্য জায়গায় চলে গেলেন।
{12:18} সকাল হতেই রক্ষীদলের মধ্যে পিতরের খোঁজে হুলুস্থূল পড়ে গেল।
{12:19} হেরোদ তন্নতন্ন করে খুঁজেও তাঁকে কোথাও পেলেন না। তখন তিনি কারারক্ষীদের কৈফিয়ত তলব করে তাদের প্রাণদণ্ডের আদেশ দিলেন। তারপর তিনি যিহুদীয়া ছেড়ে কিছুদিনের জন্য চলে গেলেন সীজারিয়াতে।
{12:20} টায়ার ও সীদোনবাসীর উপর কিছুদিন ধরেই হেরোদ খুব ক্রুদ্ধ হয়েছিলেন। তাই তারা সকলে যুক্তি করে দল বেঁধে গেল হেরোদের দরবারে। প্রথমে গিয়েই তারা রাজপ্রাসাদের অধ্যক্ষ ব্লাস্টাসকে নিজেদের পক্ষে আনল। তারপর গেল রাজার কাছে সন্ধি প্রার্থনা করতে। কারণ তাদের দেশের সমস্ত খাদ্যপণ্য হেরোদের রাজ্য থেকে আমদানী করা হত।
{12:21} নির্দিষ্ট দিনে হেরোদ রাজকীয় পোষাকে সজ্জিত হয়ে সিংহাসনে গিয়ে বসলেন এবং তাদের উদ্দেশ্যে ভাষণ দিতে শুরু করলেন।
{12:22} সমবেত জনতা চীৎকার করে বলতে লাগল, আহা! এ তো মানুষের কণ্ঠস্বর নয়, স্বয়ং ঈশ্বরই কথা বলছেন।
{12:23} আর সেই মুহূর্তে প্রভুর এক দূত হেরোদের উপর আঘাত হানলেন কারণ হেরোদ ঈশ্বরের প্রাপ্য গৌরব আত্মসাৎ করেছিলেন। এর ফলে তাঁর সর্বাঙ্গ পোকায় ছেয়ে গেল। কীটদষ্ট হয়ে তিনি মারা গেলেন।
{12:24} কিন্তু ঈশ্বরের বাণী উত্তরোত্তর প্রসারলাভ করতে লাগল।
{i12:25} শৌল ও বারনাবাসের মনোনয়ন
{12:25} বারনাবাস আর শৌল কাজ শেষ করে মার্ক ওরফে যোহনকে সঙ্গে নিয়ে জেরুশালেম থেকে ফিরে গেলেন।
{13:1} সেই সময় এণ্টিয়ক মণ্ডলীতে কয়েকজন নবী ও শিক্ষাগুরু ছিলেন। তাঁদের নাম — বারনাবাস, শিমোন ওরফে নিগের, কুরিন প্রদেশের লুসিয়াস, সামন্তরাজ হেরোদের রাজসভার সদস্য মানায়েন এবং শৌল।
{13:2} তাঁরা যখন প্রভুর উপাসনা ও উপবাস পালন করছিলেন, সেই সময় পবিত্র আত্মা তাঁদের বললেন, বারনাবাস ও শৌলকে আমার উদ্দেশ্যে পৃথক কর। একটি বিশেষ কাজের জন্য আমি তাদের মনোনীত করেছি।
{13:3} তখন তাঁরা প্রার্থনা ও উপবাসের পর তাঁদের উপর হস্তার্পণ করে তাঁদের বিদায় দিলেন।
{i13:4} শৌল ও বারনাবাসের সাইপ্রাসে প্রথম প্রচার অভিযান
{13:4} বারনাবাস আর শৌল এইভাবে পবিত্র আত্মা দ্বারা প্রেরিত হয়ে সিলুসিয়াতে গেলেন। সেখানে থেকে জলপথে গেলেন সাইপ্রাস দ্বীপে।
{13:5} সেলামিসে পৌঁছে তাঁরা ইহুদীদের সমাজ ভবনগুলিতে ঈশ্বরের বাণী প্রচার করতে লাগলেন। কাজে সাহায্য করার জন্য তাঁদের সঙ্গে ছিলেন মার্ক ওরফে যোহন।
{13:6} পাফো পর্যন্ত সমগ্র দ্বীপ পরিভ্রমণ করার পর তাঁরা গেলেন এক যাদুকরের কাছে। সে ছিল ইহুদী সমাজের এক ভণ্ড নবী। নাম তার বরযীশু।
{13:7} রাজ্যপাল সার্জিয়াস পৌলের সঙ্গে সে থাকত। রাজ্যপাল ছিলেন বুদ্ধিমান ব্যক্তি। তিনি ঈশ্বরের বাণী শোনবার জন্য বারনাবাস ও শৌলকে ডেকে পাঠালেন।
{13:8} কিন্তু সেই যাদুকর এলিমা (এই ছিল তার গ্রীক নাম) তাঁদের বাধা দিতে লাগল যাতে রাজ্যপাল খ্রীষ্টে বিশ্বাস না করেন।
{13:9} তখন শৌল, যিনি পৌল নামেও পরিচিত, পবিত্র আত্মায় আবিষ্ট হয়ে সোজাসুজি যাদুকরের দিকে চেয়ে
{13:10} বললেন, শয়তান, তুমি ন্যায়ধর্মেরর শত্রু, প্রবঞ্চনা আর শঠতায় তোমার অন্তর পূর্ণ। তুমি কি প্রভুর সহজ পন্থাকে জটিল করার কাজ থামাবে না?
{13:11} তাহলে দেখ, প্রভু কিভাবে তোমাকে শাস্তি দেন, তুমি অন্ধ হয়ে যাবে এবং কিছুদিন সূর্যের আলো দেখতে পাবে না। সঙ্গে সঙ্গে কুয়াশা আর অন্ধকারে নেমে এল তার চোখে। তার হাত ধরে যেন কেউ তাকে নিয়ে যায়, সেইজন্য সে হাতড়ে বেড়াতে লাগল।
{13:12} রাজ্যপাল এই ঘটনা দেখে খ্রীষ্টে বিশ্বাস করলেন এবং প্রভুর সম্বন্ধে জ্ঞানলাভ করে গভীরভাবে প্রভাবিত হলেন।
{13:13} এবার পৌল তাঁর সঙ্গীদের নিয়ে পাফো থেকে জলপথে পামফিলিয়ায় অবস্থিত পর্গাতে গেলেন। মার্ক ওরফে যোহন তাঁদের কাছ থেকে ফিরে গেলেন জেরুশালেমে,
{13:14} আর তাঁরা পর্গা থেকে চলে গেলেন পিসিদিয়ার এণ্টিয়কে। সাব্বাথ দিনে তাঁরা গেলেন ইহুদীদের সমাজভবনে। সেখানে তাঁরা আসন গ্রহণ করার পর বিধান শাস্ত্র ও নবীদের গ্রন্থ পাঠ করা হল।
{13:15} তারপর সমাজভবনের পরিচালকেরা তাঁদের অনুরোধ জানালেন, বন্ধুগণ, উপস্থিত জনমণ্ডলীকে উৎসাহ দানের জন্য যদি কিছু বলতে চান, বলুন।
{13:16} পৌল তখন উঠে দাঁড়ালেন এবং হাত তুলে ইশারা করে বলতে আরম্ভ করলেন, হে ইসরায়েলী ভাইসব! তোমরা যারা ঈশ্বরের উপাসনা কর, আমার কথা শোন।
{13:17} ইসরায়েল জাতির ঈশ্বর আমাদের পিতৃপুরুষদের মনোনীত করেছিলেন এবং মিশরদেশে প্রবাসকালে তাঁদের জনসংখ্যা বৃদ্ধি করে একটি জাতিতে পরিণত করেছিলেন। তারপর সেখান থেকে অমিত পরাক্রমে তাঁদের মুক্ত করে আনলেন।
{13:18} এবং মরুপ্রান্তরে প্রায় চল্লিশ বছর প্রতিপালন করলেন।
{13:19} কনান দেশের সাতটি জাতিকে উচ্ছেদ করে সেই দেশে তিনি তাঁদের স্বত্বাধিকার দিলেন। প্রায় সাড়ে চারশো বছর এইভাবে কেটে গেল।
{13:20} তারপর তিনি তাঁদের জন্য বিচারক নিযুক্ত করলেন। নবী শমুয়েল পর্যন্ত চলল এই ব্যবস্থা।
{13:21} তারপর তাঁরা একজন রাজা চাইলেন। বিন্যামীন বংশের কীশ-এর পুত্রর শৌলকে ঈশ্বর তাঁদের রাজা নিযুক্ত করেলন। তাঁর রাজত্বকাল ছিল চল্লিশ বছর।
{13:22} এরপর তাঁকে পদচ্যূত করে দাউদকে তিনি রাজপদে নিয়োগ করলেন। তাঁর সমর্থনে তিনি বললেন, যেশির পুত্র দাউদ আমার মনের মত লোক, তার দ্বারাই আমার উদ্দেশ্য সাধিত হবে।
{13:23} ঈশ্বর প্রতিশ্রুত ইসরায়েলীদের পরিত্রাতা যীশু এই ব্যক্তিরই বংশে জন্মগ্রহণ করেছিলেন।
{13:24} যীশুর আগমনের পূর্বে যোহন ইসরায়েলীদের হৃদয়ের পরিবর্তনসূচক বাপ্তিষ্ম প্রদান করে তাঁর আগমনের পথ প্রস্তুত করেছিলেন।
{13:25} তাঁর কার্যক্রম প্রায় শেষ হয়ে এলে তিনি সকলকে বলেছিলেন, তোমরা আমাকে যা ভাব, আমি তা নই। আমার পরে যিনি আসছেন, তাঁর চরণের পাদুকাবন্ধন খোলার যোগ্যতাও আমার নেই।
{13:26} বন্ধুগণ! অব্রাহামের বংশধরেরা ও তোমাদের মধ্যে যারা ঈশ্বরকে সম্ভ্রম কর, আমাদের সকলের কাছে এই পরিত্রাণের বার্তা ঘোষিত হয়েছে।
{13:27} জেরুশালেমবাসী এবং তাদের নেতৃবৃন্দ তাঁকে চিনতে পারেনি। প্রতি সাব্বাথ দিনে নবীদের যে বাণী তারা পাঠ করেছে, তাও তারা হৃদয়ঙ্গম করতে পারেনি। তা সত্ত্বেও তারা যীশুকে দোষী সাব্যস্ত করে নবীদের ভবিষ্যদ্বাণীকে পূর্ণ করেছিল।
{13:28} প্রাণদণ্ডের যোগ্য কোন দোষ তারা তাঁর উপরে আরোপ করতে পারেনি, তথাপি তাঁকে হত্যা করার জন্য পীলাতের কাছে আবেদন জানিয়েছিল।
{13:29} যীশুর সম্বন্ধে শাস্ত্রে লেখা সমস্ত ভবিষ্যদ্বাণী পূর্ণ হবার পর তারা তাঁকে ক্রুশ থেকে নামিয়ে সমাধি দান করল।
{13:30} কিন্তু ঈশ্বর তাঁকে মৃত্যুলোক থেকে তুলে আনলেন।
{13:31} যীশুর সঙ্গে যাঁরা গালীল থেকে জেরুশালেমে এসেছিলেন, অনেক বার তিনি তাঁদের দেখা দিয়েছিলেন। এঁরাই এখন জনসমক্ষে তাঁর সাক্ষী।
{13:32} আমরা এখানে সেই সুসমাচার তোমাদের কাছে এনেছি, ঈশ্বর আমাদের পূর্বপুরুষের কাছে যে প্রতিশ্রুতি দান করেছিলেন,
{13:33} যীশুকে পুনরুত্থিত করে তাঁদের উত্তরপুরুষ — আমাদের কাছে ঈশ্বর সেই প্রতিশ্রুতি রক্ষা করেছেন। গীতসংহিতার দ্বিতীয় গীতেও এ সম্বন্ধে লেখা আছেঃ তুমি আমার পুত্র, আজ থেকে তোমার পিতা হলাম আমি।’
{13:34} মৃতদের মধ্যে থেকে ঈশ্বর যীশুকে পুনরুত্থিত করেছিলেন যাতে আর কখনও তাঁকে অবক্ষয়ের কবলিত হতে না হয়। সে কথা তিনি এইভাবে ঘোষণা করে বলেছিলেনঃ ‘দাউদের কাছে প্রতিশ্রুত সব আশীর্বাদতোমাকেই আমি দান করবপবিত্র ও সুনিশ্চিত সেই আশীর্বাদ।’
{13:35} অন্য একটি গীতে তিনি বলেছেনঃ তুমি তোমার ভক্ত দাসকে অবক্ষয়ের কবলিত হতে দেবে না।
{13:36} দাউদ নিজের জীবনকালে ঈশ্বরের ইচ্ছা পালন করেছিলেন কিন্তু তা সত্ত্বেও তাঁর মৃত্যু হয়েছিল। তিনি তাঁর পিতৃপুরুষদের সঙ্গে সম্মিলিত হয়েছিলেন। অবক্ষয়ের হাত তিনি এড়াতে পারেননি।
{13:37} কিন্তু ঈশ্বর যাঁকে পুনরুত্থিত করেচেন, তিনি অবক্ষয়ের অধীন হননি!
{13:38} সুতরাং হে আমার ভাইয়েরা, তোমরা জেনে রাখ যে এই যীশুর দ্বারাই পাপের ক্ষমার কথা তেআমাদের কাছে প্রচারিত হচ্ছে।
{13:39} যারা এই কথা বিশ্বাস করবে, তাদের প্রত্যেকেই ঈশ্বর যীশুর মাধ্যমে পাপের দণ্ড থেকে মুক্তি দান করবেন। মোশির বিধানে এই মুক্তিলাভের কোন সম্ভাবনা নেই।
{13:40} অতএব সাবধান! নবীরা যে ধ্বংসের কথা বলে গেছেন তার কবলে যেন তোমরা না পড়:
{13:41} ‘হে ব্যঙ্গকারীর দল! হতবাক হয়ে দেখ, তারপর লয়প্রাপ্ত হও। আমি এমন এক কাজ করতে চলেছি, যা জানলে তোমরা হতবুদ্ধি হয়ে যাবে, বিশ্বাস করতে চাইবে না, ব্যাখ্যা করে বললেও না।’
{13:42} পৌল আর বারনাবাস সমাজভবন থেকে বেরিয়ে আসবার সময় সেখানে উপস্থিত সকলে তাঁদের কাছে আবেদন জানাল যেন পরবর্তী সাব্বাথ দিনে তাদের কাছে তাঁরা এ বিষয়ে আবার বলেন।
{13:43} সমস্ত লোক সভাস্থল থেকে চলে গেলে অনেক ইহুদী ও অইহুদী ভক্ত পৌল ও বারনাবাসের সঙ্গে গেলেন। প্রেরিত শিষ্যদ্বয় তাঁদের ঈশ্বরের করুণার উপর আরও নির্ভরশীল হয়ে জীবনযাপন করেত উৎসাহ দান করলেন।
{13:44} পরবর্তী সাব্বাথ দিনে শহরের প্রায় সমস্ত লোক এসে সমবেত হল ঈশ্বরের বাণী শোনার জন্য।
{13:45} ইহুদীরা এই জনতাকে দেখে ঈর্ষান্বিত হয়ে পৌলের বক্তব্যের প্রতিবাদ করে কটূক্তি করতে লাগল।
{13:46} কিন্ত উপৌল এবং বারনাবাস দৃঢ়ভাবে বলতে লাগলেন, ঈশ্বরের বাক্য সর্বাগ্রে আপনাদেরই কাছে প্রচার করা প্রয়োজন করে নিজেদের শাশ্বত জীবনলাভের অযোগ্য করে তুলেছেন সেইহেতু আমরা এবার অইহুদীদের কাছেই প্রচার করব।
{13:47} প্রভু আমাদের এই আদেশই দিয়েছেনঃ'অইহুদীদের জন্য আমি তোমাদের আলোকবর্তিকারূপে নিযুক্ত করেছি, পৃথিবীর প্রত্যন্ত প্রদেশে তোমরা পৌঁছে দেবে মুক্তির বার্তা।’
{13:48} একথা শুনে অইহুদীরা খুব আনন্দিত এবং পরম কৃতজ্ঞতায় ঈশ্বরের বাণী গ্রহণ করল আর যারা অনন্ত জীবন লাভেরর যোগ্য ছিল তারা খ্রীষ্টে বিশ্বাস স্থাপন করল।
{13:49} প্রভুর বাণী ছড়িয়ে পড়ল সারা অঞ্চল জুড়ে।
{13:50} ইহুদীরা তখন শহরের সম্ভ্রান্ত ধর্মপ্রাণা মহিলাদের ও নেতৃস্থানীয় ব্যক্তিদের উত্তেজিত করে তুললেন। শুরু হল পৌল ও বারনাবাসের উপর নির্যাতন। সেই অঞ্চল থেকে তাঁরা বিতাড়িত হলেন।
{13:51} পৌল ও বারনাবাস এর প্রতিবাদে নিজেদের পায়ের ধূলো ঝেড়ে ফেলে ইকনিয়ামে চলে গেলেন।
{13:52} কিন্তু সেখানকার নবদীক্ষিত খ্রীষ্টবিশ্বাসীরা আনন্দে ও পবিত্র আত্মার প্রসাদে পরিপূর্ণ হল।
{i14:1} ইকনিয়ামে প্রচার
{14:1} ইকনিয়ামে গিয়ে পৌল ও বারনাবাস এক সঙ্গে গেলেন ইহুদীদের সমাজভবনে। সেখানে তাঁদের ভাষণে উদ্বুদ্ধ হয়ে বহু ইহুদী ও গ্রীক খ্রীষ্টে বিশ্বাস করল।
{14:2} কিন্তু অবিশ্বাসী ইহুদীরা খ্রীষ্টানুসারীদের বিরুদ্ধে অইহুদীদের মন বিষিয়ে তুলল।
{14:3} পৌল ও বারনাবাস সেখানে অনেক দিন কাটালেন এবং নির্ভীক দৃঢ়তায় প্রভুর ওপর বিশ্বাস করে প্রকাশ্যে প্রচার করতে লাগলেন। প্রভু তাঁদের মাধ্যমে নানা অলৌকিক কার্য সাধন করে তাঁর অনুগ্রহের শুভবার্তার সত্যতা প্রমাণিত করলেন।
{14:4} তখন শহরের লোকেরা দুটি দলে ভাগ হয়ে গেল। একদল ইহুদীদের পক্ষ এবং অপরদল প্রেরিত শিষ্যদের পক্ষ গ্রহণ করল।
{14:5} এবার ইহুদী ও অইহুদীরা তাদের পৌরকর্তৃপক্ষের সঙ্গে মিলে পৌল ও বারনাবাসকে উৎপীড়ন করার ও পাথর মারার ষড়যন্ত্র করল।
{14:6} একথা জানতে পেরে তাঁরা লিকনিয়া, লিস্ত্রা ও দর্বি শহর এবং সন্নিহিত গ্রামাঞ্চলে পালিয়ে গেলেন।
{14:7} সেখানে তাঁরা সুসমাচার প্রচার করতে লাগলেন।
{i14:8} লিস্ত্রা ও দর্বিতে প্রচার
{14:8} লিস্ত্রায় পৌল যখন প্রচার করছিলেন, সেখানে একটি লোক তাঁর কথা শুনছিল। জন্ম থেকেই সে ছিল খঞ্জ। জীবনে
{14:9} কোনদিনই সে হাঁটেনি। পৌল তার মুখের দিকে চেয়ে বুঝলেন যে সুস্থতা লাভ করার মত বিশ্বাস তার আছে।
{14:10} তিনি তখন উচ্চকণ্ঠে তাকে বললেন, ওঠ, সোজা হয়ে দাঁড়াও। সে তখন এক লাফে উঠে দাঁড়িয়ে হাঁটতে আরম্ভ করল।
{14:11} জনতা পৌলের এই অলৌকিক কীর্তি দেখে লিকোনিয়ার দেশীয় ভাষায় উচ্চস্বরে বলতে লাগল, মানুষের বেশে দেবতারা আমাদের কাছে নেমে এসেছেন।
{14:12} তারা বারনাবাসের নাম দিল জিউস ও পৌলের নাম দিল হার্মেস। কারণ পৌল ছিলেন প্রধান বক্তা।
{14:13} শহরের পুরোভাগে অবস্থিত জিউসের মন্দিরের পুরোহিত নগরতোরণে কয়েকটি বৃষ ও কিছু ফুলের মালা এনে সেখানকার সমস্ত লোকের সঙ্গে মিলিত হয়ে তাঁদের উদ্দেশে বলি দিতে উদ্যত হল।
{14:14} প্রেরিত শিষ্য বারনাবাস ও পৌল এ কথা শুনে নিজেদের পরণের কাপড় ছিঁড়ে ছুটে গেলেন সেই জনতার মাঝখানে। চীৎকার করে বললেন,
{14:15} বন্ধুগণ, তোমরা এ কি করছ? আমরাও মানুষ, তোমাদেরই মতো নশ্বর মানুষ। আমরা এখানে তোমাদের কাছে সুসমাচার প্রচার করতে এসেছি যাতে তোমরা এই সমস্ত অসার বস্তুগুলি ত্যাগ করে জীবন্ত ঈশ্বরের প্রতি মনোনিবেশ কর। তিনি আকাশ, পৃথিবী, সমুদ্র ও তাদের মধ্যে যা কিছু আছে, সবই সৃষ্টি করেছেন।
{14:16} অতীতে তিনি সমস্ত জাতিকে নিজেদের ইচ্ছামত চলতে দিয়েছিলেন
{14:17} কিন্তু তা সত্ত্বেও তাঁর নিজস্ব প্রকৃতি তোমাদের কাছে অব্যক্ত রাখেননি। তাঁর করুণাধারা বর্ষণের মধ্যে তার সম্যক প্রকাশ। তিনি তোমাদের আকাশ থেকে বৃষ্টি দিয়ে উপযুক্ত সময়ে শস্য দান করেছেন, তোমাদের আহার্য দান করেছেন, হৃদয় তোমাদের ভরে দিয়েছেন সুখের ঐশ্বর্যে।
{14:18} এই সমস্ত কথা বলে অতিকষ্টে তাঁরা জনতাকে তাঁদের উদ্দেশে বলিল উৎসর্গ করা থেকে নিবৃত্ত করলেন।
{14:19} এণ্টিয়ক এবং ইকনিয়াম থেকে সেই সময় কয়েকজন ইহুদী এসে স্থানীয় লোকদের বশ করে নিল। তাদের প্ররোচনায় জনতা পৌলকে পাথর মারতে লাগল। তারপর পৌল মারা গেছেন মনে করে তাঁকে টানতে টানতে শহরের বাইরে নিয়ে গিয়ে ফেলে দিল।
{14:20} তাঁর শিষ্যেরা তাঁর কাছে এসে ঘিরে দাঁড়ালেন। পরে তিনি উঠে শহরে ফিরে গেলেন। পরের দিন তিনি বারনাবাসের সঙ্গে দর্বি নগরের দিকে রওনা হয়ে গেলেন।
{i14:21} এণ্টিয়কে পৌলের প্রত্যাবর্তন
{14:21} পৌল ও বারনাবাস দর্বি শহরে সুসমাচার প্রচার করে অনেক জনকে শিষ্য করলেন। তারপর ফিরে গেলেন লিস্ত্রায়। সেখান থেকে গেলেন ইকনিয়ামে, তারপর এণ্টিয়কে।
{14:22} সেই সমস্ত জায়গার নবদীক্ষিত খ্রীষ্টবিশ্বাসীদের মনে তাঁরা সাহস সঞ্চার করলেন এবং একনিষ্ঠভাবে তাদের বিশ্বাসে অটল থাকতে উৎসাহ দিলেন। তাদের বললেন, ঈশ্বরের রাজ্যে প্রবেশ করতে হলে আমাদের বহু দুঃখ, যন্ত্রণা, নির্যাতন পার হয়ে যেতে হবে।
{14:23} প্রত্যেকটি মণ্ডলীর পরিচালনার জন্য তাঁরা প্রবীণদের নিযুক্ত করলেন এবং যে প্রভুকে তাঁরা বিশ্বাসে গ্রহণ করেছিলেন, প্রার্থনা ও উপবাস সহকারে তাঁরই কাছে প্রেরিত শিষ্যেরা তাঁদের সমর্পণ করলেন।
{14:24} তারপর তাঁরা পিসিদিয়া অতিক্রম করে পামফিলিয়া শহরে গেলেন।
{14:25} পর্গাতে সুসমাচার প্রচার করে তাঁরা চলে গেলেন আতালিয়াতে।
{14:26} সেখান থেকে চলপথে আবার তাঁরা ফিরে গেলেন এণ্টিয়কে। সদ্যসমাপ্ত এই প্রচার অভিযানের জন্য এখানেই তাঁদের ঈশ্বরের অনুগ্রহের অধীনে সমর্পণ করা হয়েছিল।
{14:27} এণ্টিয়কে ফিরে গিয়ে তাঁরা সমবেত মণ্ডলীর কাছে ঈশ্বর তাঁদের কাজে কিভাবে সাহায্য করেছেন, কিভাবে তিনি অইহুদীদের বিশ্বাসের দ্বার খুলে দিয়েছেন — সমস্ত কথা বললেন।
{14:28} তাঁরা খ্রীষ্ট বিশ্বাসীদের সঙ্গে সেখানে কিছুদিন কাটালেন।
{i15:1} জেরুশালেমে মণ্ডলী পরিষদের সভা
{15:1} যিহুদীয়া থেকে কয়েকজন লোক এণ্টিয়কে এসে নবদীক্ষিত ভ্রাতৃবৃন্দের কাছে প্রচার করে বলতে লাগল, মোশির প্রবর্তিত প্রথা অনুযায়ী তোমরা যদি সুন্নত সংস্কার গ্রহণ না কর তাহলে কিছুতেই পরিত্রাণ পাবে না।
{15:2} এই বিষয়টি নিয়ে তাদের সঙ্গে পৌল ও বারনাবাসের প্রচণ্ড বিতর্ক ও মতভেদ দেখা দিল। পরে ঠিক হল যে এণ্টিয়ক থেকে পৌল ও বারনাবাস এবং আরও কয়েকজন জেরুশালেমে প্রেরিত শিষ্য ও প্রবীণদের কাছে এই প্রশ্নের সমাধানের জন্য যাবেন।
{15:3} মণ্ডলীয় সভ্যেরা তাঁদের বিদায় দিলেন। ফিনিসিয়া ও শমরীয়া দেশের মধ্যে দিয়ে যাবার পথে তাঁরা সেখানকার খ্রীষ্টভক্তদের কাছে অইহুদীদের খ্রীষ্টীয় বিশ্বাসে দীক্ষিত হওয়ার কথা বললেন। একথা শুনে তারা অত্যন্ত আনন্দিত হেলন।
{15:4} জেরুশালেমে পৌঁছে তাঁরা মণ্ডলীর সভ্য; প্রেরিত শিষ্য ও প্রবীণদের কাছে সাদর অভ্যর্থনা লাভ করলেন। ঈশ্বর তাঁদের কাজে কিভাবে সাহায্য করেছিলেন, সমস্ত কথা তাঁরা সেখানে তাঁদের কাছে বললেন।
{15:5} কিন্তু ফরিশী সম্প্রদায় থেকে আসা কযেকজন খ্রীষ্টবিশ্বাসী তখন উঠে দাঁড়িয়ে বললেন, তাদের অবশ্যই সুন্নত সংস্কার গ্রহণ করতে হবে এবং মোশির দেওয়া বিধানও পালন করার নির্দেশ তাদের দেওয়া উচিত।
{15:6} প্রেরিতশিষ্য ও প্রবীণেরা তখন এই বিষয়টি বিবেচনার জন্য সমবেত হলেন।
{15:7} বহু তর্ক বিতর্কের পর পিতর উঠে দাঁড়িয়ে তাঁদের সম্বোধন করে বললেন, হে বন্ধুগণ, আপনারা সকলেই জানেন যে ঈশ্বর বহুদিন আগেই আপনাদের মধ্য থেকে আমাকে মনোনীত করেছেন যাতে আমার মুখ থেকে অইহুদীরা সুসমাচারের বাণী শুনে বিশ্বাস করে।
{15:8} অন্তর্যামী ঈশ্বর আমাদের মত তাদেরও পবিত্র আত্মা দান করে দেখিয়ে দিয়েছেন যে, তারাও তাঁর কাছে গ্রাহ্য,
{15:9} আমাদের সঙ্গে তিনি তাদের কোন প্রভেদ রাখেননি। তারা তাঁর উপরে বিশ্বাসে নির্ভর করেছিল বলে তিনি তাদের পাপ ক্ষমা করেছেন।
{15:10} তাহলে যে বোঝা আমরা অথবা আমাদের পূর্বপুরুষ কেউই বহন করতে পারেনি, সেই বোঝা খ্রীষ্টবিশ্বাসী শিষ্যদের ঘাড়ে চাপিয়ে কেন ঈশ্বরকে পরীক্ষা করছেন?
{15:11} আমরা বিশ্বাস করি যে প্রভু যীশুর অনুগ্রহে আমরা পরিত্রাণ লাভ করেছি আর এ কথা তাদের পক্ষেও সমান সত্য।
{15:12} একথা শুনে সভার সকলে নীরব হয়ে রইলেন। শুনতে লাগলেন পৌল আর বারনাবাসের কথা। তাঁরা বর্ণনা করতে লাগলেন অইহুদীদের মাঝখানে ঈশ্বরের অলৌকিক নিদর্শন ও কীর্তিরর কথা।
{15:13} তাঁদের ভাষণ সেষ হলে যাকোব বললেন,
{15:14} বন্ধুগণ, আমার কথা শুনুন। শিমোন আপনাদের কাছে বলেছেন যে ঈশ্বর কিভাবে প্রথমে অইহুদী জাতিসমূহের প্রতি কৃপা করেছেন এবং তাদের মধ্যে থেকেও নিজ নামের গৌরবের জন্য নিজস্ব প্রজা সংগ্রহ করেছেন।
{15:15} এ সবই শাস্ত্রে লিখিত নবীদের বাণী অনুসারেই ঘটেছে। শাস্ত্রে লেখা আছেঃ
{15:16} ‘এরপর আমি ফিরে আসব, দাউদের অধঃপতিত বংশধারাকে আবার সংগঠত করব আমি, তার ধ্বংসাবশেষকে করবপুনরায় প্রতিষ্ঠিত,
{15:17} যেন তারা এবং ইহুদী ভিন্ন মানবজাতির অপরাপর বংশযাদের আমি নিজস্ব প্রজারূপে গ্রহণ করেছি, তারাও প্রভুর অন্বেষণ করতে পারে।’
{15:18} প্রভুই একথা বলেছেন এবং বহুদিন আগেই তিনি তা করেছেন ব্যক্ত।
{15:19} সুতরাং আমার মতে, যে সমস্ত অইহুদী ঈশ্বরের কাছে ফিরে এসেছে, তাদের পথে কোনও বাধা সৃষ্টি করা আমাদের উচিত নয়।
{15:20} বরং তাঁদের কাছে চিঠি লিখে জানিয়ে দেওয়া হোক যে, প্রতিমার সংস্পর্শে অপবিত্র কোন বস্তু গ্রহণ, ব্যভিচার, শ্বাসরোধ করে হত্যা করা, কোন প্রাণীর মাংস ভোজন অথবা রক্ত পান থেকে তারা যেন বিরত থাকে।
{15:21} কারণ সেই আদি যুগ থেকেই মোশির এই বিধান প্রতি সাব্বাথ দিনে ইহুদীদের সমস্ত সমাজভবনে পাঠ করা হয়েছে এবং নগরে প্রচারিত হয়েছ।
{15:22} তখন প্রেরিত শিষ্য ও প্রবীণেরা মণ্ডলীর সকলের অনুমোদনক্রমে স্থির করলেন যে তাঁদের মধ্যে থেকে কয়েকজনকে প্রতিনিধিস্বরূপ পৌল ও বারনাবাসের সঙ্গে পাঠানো হবে। ভ্রাতৃগমের মধ্যে থেকে যিহুদা ওরফে বারনাবাস ও সীল — এই দুজন নেতৃস্থানীয় ব্যক্তির হাতে নিম্নলিখিত পত্রখানি পাঠাল হলঃ
{15:23} ‘এণ্টিয়ক, সিরিয়া ও সাইলেসিয়ার অইহুদী খ্রীষ্টীয় ভাইদের আমরা; প্রেরিত শিষ্য ও প্রবীণ ভাইয়েরা অভিনন্দন জানাচ্ছি।
{15:24} আমরা শুনলাম এয আমাদের কিছু লোক আমাদের অনুমতি ছাড়াই তোমাদের কাছে গিয়ে এমন কতকগুলি কথা বলেছে, যাতে তোমরা বিচলিত হয়েছ।
{15:25} আমরা সর্বসম্মতিক্রমে আমাদের প্রিয় বন্ধু এবং প্রভু যীশু খ্রীষ্টের সেবায়
{15:26} উৎসর্গিত প্রাণ বারনাবাস ও পৌলের সঙ্গে আমাদের প্রতিনিধিদের তোমাদের কাছে পাঠালাম।
{15:27} আমাদের এই প্রতিনিধিরা — যিহুদা ও সীল ব্যক্তিগতভাবে চিঠির সমস্ত বক্তব্য তোমাদের কাছে বলবেন।
{15:28} স্বয়ং পবিত্র আত্মা ও আমরা এই একান্ত প্রয়োজনীয় কর্তব্যগুলি ছাড়া অতিরিক্ত কোন বাধ্যবাধকতার বোঝা তোমাদের উপরে চাপাতে চাই না।
{15:29} প্রতিমার কাছে উৎসর্গীত কোন দ্রব্য, রক্ত এবং শ্বাসরোধ করে হত্যা করা কোন প্রাণীর মাংস তোমরা গ্রহণ করো না। ব্যভিচার পরিহার কর। এগুলি থেকে তোমরা যদি বিরত থাক, তাহলেই তোমরা সঠিক পথে থাকবে। ইতি।’
{15:30} তাঁরা এণ্টিয়কে রওনা হয়ে গেলেন। সেখানে পৌঁছে মণ্ডলীর সকলকে একত্র করে তাঁরা চিঠিখানি তাদের দিলেন।
{15:31} চিঠিখানি পড়ে তারা আনন্দে উৎফুল্ল হয়ে উঠল।
{15:32} যিহুদা আর সীল ছিলেন নবী। তাঁরা তাদের মনে শক্তি সঞ্চার করার জন্য অনেক উৎসাহব্যঞ্জক কথা বললেন।
{15:33} সেখানে কিছুদিন কাটিয়ে যিহুদা ও সীল স্থানীয় ভ্রাতৃবৃন্দের শুভেচ্ছাসহ বিদায় নিয়ে জেরুশালেমে ফিরে গেলেন।*
{15:34} 
{15:35} কিন্তু পৌল ও বারনাবাস এণ্টিয়কে থেকে গেলেন এবং আরও অন্যান্যদের সঙ্গে প্রভুর বাণী প্রচার ও শিক্ষা দিতে লাগলেন।
{i15:36} পৌল ও বারনাবাসের মতবিরোধ
{15:36} কিছুদিন পরে পৌল বারনাবাসকে বললেন, চল, যে সমস্ত শহরে আমরা প্রভুর বাণী প্রচার করেছি, সেগুলি পরিদর্শন করে আসি। দেখে আসি, সেখানকার ভাইরা কিভাবে চলছে।
{15:37} বারনাবাস তখন মার্ক ওরফে যোহনকে সঙ্গে নিতে চাইলেন।
{15:38} কিন্তু যিনি পাম্ফিলিয়াতেই তাঁদের কাজে অংশ গ্রহণ না করে চলে গিয়েছিলেন, তাঁকে পৌল সঙ্গে না নেওয়াই সমীচীন মনে করলেন।
{15:39} ফলে তাঁদের মধ্যে মতবিরোধ এত তীব্র হয়ে উঠল যে তাঁরার পৃথকভাবে যাত্রা করলেন।
{15:40} বারনাবাস মার্ককে সঙ্গে নিয়ে জলপথে সাইপ্রাসে চলে গেলেন। পৌল সঙ্গে নিলেন সীলকে। সেখানকার ভ্রাতৃমণ্ডলী তাঁদের প্রভুর হস্তে সমর্পণ করলেন। তাঁরাও রওনা হয়ে গেএলন।
{15:41} সিরিয়া ও সাইলেসিয়ায় সমস্ত মণ্ডলী পরিদর্শন করে তাঁরা সেগুলিতে নতুন উদ্দীপনা সঞ্চারিত করলেন।
{16:1} পৌল ও সীল সাইলেসিয়া থেকে গেলেন দর্বি ও লিস্ত্রায়। সেখানে তিমথি নামে পৌলের একজন শিষ্য ছিলেন। তাঁর মা ছিলেন একজন খ্রীষ্টবিশ্বাসী ইহুদী মহিলা এবং তাঁর বাবা ছিলেন গ্রীক।
{16:2} লিস্ত্রা ও ইকনিয়ামের খ্রীষ্টানেরা তিমথির সুখ্যাতি করতেন।
{16:3} পৌল তাঁকেও সঙ্গে নিতে চাইলেন। তাই তিনি তাঁকে নিয়ে সুন্নত সংস্কার করিয়ে নিলেন। কারণ সেই অঞ্চলের ইহুদীরা সকলেই জানতেন যে তিমথির বাবা জাতিতে গ্রীক।
{16:4} জেরুশালেমে প্রেরিত শিষ্য ও প্রবীণ ব্যক্তিরা যে সিদ্ধান্ত গ্রহণ করেছিলেন, বিভিন্ন শহরের মধ্যে দিয়ে যাত্রাকালে সেই সিদ্ধান্তের কথা তাঁরা খ্রীষ্টবিশ্বাসীদের জানিয়ে দিতে লাগলেন যাতে তারা সেগুলি পালন করে।
{16:5} এর ফলে মণ্ডলীর বিশ্বাস দৃঢ় হতে লাগল এবং সভ্যসংখ্যাও দিনে দিনে বাড়তে লাগল।
{i16:6} ত্রোয়াতে পৌলের দিব্যদর্শন
{16:6} সেখান থেকে তাঁরা ফ্রিজিয়া ও গালাতীয়া অঞ্চলে পরিভ্রমণ করতে লাগলেন, কারণ পবিত্র আত্মা তাঁদের এশিয়া প্রদেশে সুসমাচার প্রচার করতে নিষেধ করেছিলেন।
{16:7} মাইশিয়া প্রদেশের সীমান্তে এসে যখন তাঁরা বিথিনিয়া প্রদেশে প্রবেশ করার উদ্যোগ করলেন, তখন যীশুর আত্মা তাঁদের নিরস্ত করলেন।
{16:8} তখন তাঁরা মাইশিয়া আতিক্রম করে ত্রোয়াতে গিয়ে পৌঁছালেন।
{16:9} সেখানে রাত্রে পৌল এক দিব্যদর্শন লাভ করলেন। দেখলেন, ম্যাসিডনের একটি লোক তাঁর সামনে দাঁড়িয়ে অনুরোধ করে বলছে, আপনি ম্যাসিডনে এসে আমাদের সাহায্য করুন।
{16:10} পৌলের এই দিব্যদর্শন লাভের পর আমরা ম্যাসিডনে যাত্রার জন্য তৈরী হলাম। আমরা স্থির করলাম যে, সেখানে সুসমাচার প্রচার করার জন্য ঈশ্বরই আমাদের আহ্বান জানাচ্ছেন।
{16:11} ত্রোয়া থেকে জলপথে আমরা তখন সোজা গেলাম সামোথ্রাসে। সেখান থেকে তার পরের দিন নিয়াপলিসে।
{16:12} নিয়াপলিস থেকে গেলাম ফিলিপিতে। এই শহরটি ম্যাসিডনের একটি প্রথম শ্রেণীর শহর এবং একটি রোমীয় উপনিবেশ। এই শহরে আমরা কিছুদিন থাকলাম।
{16:13} সাব্বাথ দিনে আমরা গেলাম নগরের বাইরে নদীর ধারে। ভেবেছিলাম, সেখানে ইহুদীদের প্রার্থনা করার উপযুক্ত জায়গা পাওয়া যাবে। সেখানে সমবেত মহিলাদের সঙ্গে আমরা কথাবার্তা বললাম।
{16:14} এঁদের মধ্যে একজন মহিলা আমাদের কথা শুনে বিশ্বাস করলেন। প্রভু তাঁর হৃদয় উন্মুক্ত করে দেওয়ায় তিনি পৌলের প্রচারে উদ্বুদ্ধ হলেন। তিনি ও তাঁর পরিবারের সকলেই বাপ্তিষ্ম গ্রহণ করলেন। থিয়াতিরা নিবাসী ঈশ্বরপরায়ণা এই মহিলার নাম ছিল
{16:15} লিডিয়া। তিনি বেগুনী বস্ত্রের ব্যবসা করতেন। তিনি আমাদের আমন্ত্রণ জানিয়ে বললেন, যদি আপনারা আমাকে প্রভুতে বিশ্বাসী বলে মনে করেন, তাহলে দয়া করে আমার বাড়িতে এসে থাকুন। তিনি আমাদের নিজেদের বাড়িতে নিয়ে যাবার জন্য পীড়াপীড়ি করতে লাগলেন।
{i16:16} ফিলিপির কারাগারে
{16:16} একদিন আমরা আমাদের প্রার্থনাসভায় যাচ্ছিলাম। পথে একটি আপদেবতাগ্রস্ত ক্রীতদাসী মেয়ের সঙ্গে দেখা হল। অপদেবতাগ্রস্ত ক্রীতদাসী মেয়ের সঙ্গে দেখা হল। অপদেবতার ভারে সে লোকের ভবিষ্যতের কথা বলে দিতে পারত। এইভাবে লোককে ভবিষ্যতের কথা বলে দিয়ে সে তার মনিবের জন্য প্রচুর অর্থ উপার্জন করত।
{16:17} সে পৌল আর আমাদের সকলকে অনুসরণ করে চীৎকার করে বলতে লাগল, এঁরা পরাৎপর ঈশ্বরের দাস। এঁরা পরিত্রাণের উপায় তোমাদের কাছে ঘোষণা করতে এসেছেন।
{16:18} এইভাবে দিনের পর দিন সে এই কথা বলে চলল। শেষে পৌল একদিন বিরক্ত হয়এ সেই অপদেবতাকে উদ্দেশ্য করে বললেন, যীশু খ্রীষ্টের নামে তোমাকে আমি আদেশ করছি, বেরিয়ে এস ওর ভিতর থেকে। সেই মুহূর্তে অপদেবতা তার মধ্যে থেকে বার হয়ে গেল।
{16:19} ঐ ক্রীতদাসীর মনিবেরা যখন দেখল যে তাদের উপার্জনের সব আশা নিভে গেল, তখন তারা পৌল ও সীলকে ধরে টানতে টানতে নিয়ে গেল বাজারের মাঝখানে, পৌরকর্তৃপক্ষের কাছে।
{16:20} রোমীয় সাসকদের কাছে তাঁদের উপস্থিত করে তারা অভিযোগ করল, এই ইহুদী লোকগুলো আমাদের শহরে বড় গণ্ডগোল শুরু করেছে।
{16:21} ওরা এমন সব রীতিনীতি প্রচার করছে, যা রোমীয় নাগরিক হিসাবে আমাদের পক্ষে গ্রহণ করা অথবা পালন করা অবৈধ।
{16:22} একথা সুনে স্থানীয় জনতাও তাদের সঙ্গে যোগ দিল। রোমীয় শাসকেরা পৌল ও সীলের পরণের কাপড় ছিঁড়ে তাঁদের চাবুক মারা হুকুম দিল।
{16:23} প্রচণ্ড প্রহারের পর তারা তাঁদের কারাগারে নিক্ষেপ করল এবং কারাধ্যক্ষকে এঁদের কড়া পাহারায় রাখার হুকুম দিল।
{16:24} হুকুম পেয়ে সে কারাগারের একেবারে ভিতরের ঘরে তাঁদের নিয়ে গিয়ে ভারি কাঠের হাড়িকাঠে পা বেঁধে রেখে দিল।
{16:25} মাঝরাতে পৌল ও সীল ঈশ্বরের কাছে প্রার্থনা ও স্তব করছিলেন। সমস্ত বন্দীরা তাঁদের গান শুনছিল।
{16:26} এমন সময় হঠাৎ প্রচণ্ড ভূমিকম্পে কারাগারের ভিত্তি নড়ে উঠল এবং সঙ্গে সঙ্গে কারাগারের সমস্ত দরজা খুলে গেল। খুলে পড়ল বন্দীদের হাত-পায়ের শৃঙ্খল।
{16:27} ঘুম ভেঙে জেগে উঠে কারাধ্যক্ষ দেখল সব দরজা খোলা। সে ভাবল তাহলে সমস্ত বন্দীরা পালিয়ে গেছে। সে তখন নিজের তরোয়াল খুলে আত্মহত্যা করতে উদ্যত হল।
{16:28} পৌল তখন চীৎকার করে বললেন, ও মশাই, আত্মঘাতী হবেন না। আমরা সকলে এখানেই আছি।
{16:29} কারাধ্যক্ষ তখন আলো আনতে বলে দৌড়ে গিয়ে পৌল ও সীলের সামনে ভয়ে কাঁপতে কাঁপতে পড়ে গেল।
{16:30} তারপর তাঁদের বাইরে এনে বলল, মহাশয়, পরিত্রাণ পেতে হলে আমাকে কি করতে হবে?
{16:31} তাঁরা বললেন, প্রভু যীশুতে বিশ্বাস কর, তাহলে তুমি ও তোমার পরিবারের সকলেই পরিত্রাণ পাবে।
{16:32} কারাধ্যক্ষ ও তার বাড়ির সকলের কাছে তাঁরা সুসমাচারের বাণী প্রচার করলেন।
{16:33} কারাধ্যক্ষ সেই রাত্রেই তাঁদের বেত্রাঘাতের ক্ষত ধুয়ে দিল এবং সপরিবারে বাপ্তিষ্ম গ্রহণ করল।
{16:34} তারপর তাঁদের নিজের বাড়িতে নিয়ে গিয়ে তাঁদের আহারের ব্যবস্থা করল। ঈশ্বরের উপর আস্থা স্থাপনের আনন্দে সে ও তার পরিবারের সকলে উদ্বেলিত হয়ে উঠল।
{16:35} সকাল হলে রোমীয় শাসকেরা কর্মচারী মারফৎ বন্দীদের ছেড়ে দেওয়ার নির্দেশ পাঠালেন।
{16:36} কারাধ্যক্ষ পৌলের কাছে গিয়ে এই সংবাদ জানিয়ে বলল, রোমীয় শাসকেরা আপনাদের মুক্তি দিতে বলেছেন। আপনারা কারাগার থেকে চলে যান। আপনাদের যাত্রা শুভ হোক।
{16:37} কিন্তু পৌল তাকে বললেন, আমরা রোমীয় নাগরিক। বিনা অপরাধে তারা আমাদের জনসমক্ষে প্রহার করেছে, কারাগারে বন্দী করে রেখেছে। আর এখন গোপনে আমাদের সরিয়ে দেওয়ার ব্যবস্থা হচ্ছে? না, আমরা যাব না। ওরা আসুক এবং নিজেরা এসে আমাদের বের করে নিয়ে যাক।
{16:38} কর্মচারীরা রোমীয় শাসকদের কাছে গিয়ে এই সংবাদ জানাল। তাঁরা যখন শুনলেন যে বন্দীরা রোমীয় নাগরিক, তাঁরা ভয় পেয়ে গেলন।
{16:39} তাঁরা পৌল ও সীলের কাছে গিয়ে ক্ষমা প্রার্থনা করলেন ও তাঁদের মুক্ত করে বাইরে নিয়ে এলেন এবং সেই নগর ছেড়ে চলে যেতে অনুরোধ করলেন।
{16:40} পৌল ও সীল কারাগার থেকে বেরিয়ে লিডিয়ার বাড়িতে গেলেন। সেখানে অন্যান্য সব ভাইদের সঙ্গেও দেখা হল তাঁদের। তাঁর তাঁদের উৎসাহ দান করে সেখান থেকে প্রস্থান করলেন।
{i17:1} থেসালনিকায় প্রচার
{17:1} এ্যাম্পিফোলিস ও আপোল্লোনিয়া হয়ে পৌল ও সীল এসে উপস্থিত হলেন থেসালনিকাতে। সেখানে ইহুদী সমাজের একটি সমাজভবন ছিল।
{17:2} সেখানে গিয়ে পৌল তাঁর রীতি অনুযায়ী তাদের সভায় যোগদান করলেন। পরবর্তী তিনটি সাব্বাথ দিনে তিনি শাস্ত্র আলোচনা ও তর্কের মাধ্যমে
{17:3} ব্যাখ্যা ও প্রমাণ দিয়ে তাদের বুঝাতে লাগলেন যে খ্রীষ্টের এই নিপীড়ণ বরা করার এবং মৃত্যুলোক থেকে তাঁর পুনরুত্থানের প্রয়োজন ছিল। তিনি তাদের বললেন, এই যীশু, যাঁর কথা তোমাদের কাছে আমি প্রচার করছি, তিনিই খ্রীষ্ট।
{17:4} তাদের মধ্যে কিছু লোকের তাঁর কথায় বিশ্বাস জন্মাল। তারা পৌল ও সীলের সঙ্গে যোগদান করল। এইভাবে বহুসংখ্যক ঈশ্বরভক্ত গ্রীক ও কয়েকজন অভিজাত মহিলা তাঁদের সঙ্গে যোগ দিল।
{17:5} ইহুদীরা এতে ঈর্ষান্বিত হয়ে কতকগুলি অপদার্থ বদমাইস লোক জড়ো করে শহরে গোলমাল শুরু করে দিল। পৌল ও সীলকে জনতার সামনে ধরে আনার জন্য তারা যাসোনের বাড়ি আক্রমণ করল।
{17:6} সেখানে তাঁদের না পেয়ে তারা যাসোন ও মণ্ডলীর সভ্যদের কয়েকজনকে শহরের কর্তৃপক্ষের কাছে ধরে নিয়ে গেল আর চীৎকার করে বলতে লাগল, এই লোকগুলো সারা পৃথিবী তোলপাড় করে দিচ্ছে, এখন এখানেও এরা এসেছে আর যাসোন এদের বাড়িতে আশ্রয় দিয়েছে।
{17:7} এরা সীজারের সমস্ত আইন-কানুন লঙ্ঘন করেছে, বলছে যে, যীশু নামে নাকি আর একজন রাজা আছে।
{17:8} জনতা এ কথা শুনে ভীষণ উত্তেজিত হয়ে উঠল এবং কর্তৃপক্ষ এ কথায় প্রভাবান্বিত হলেন।
{17:9} তাঁরা যাসোন ও অন্যান্যদের জামিনে মুক্তি দিলেন।
{i17:10} বিরয়াতে প্রচার
{17:10} মণ্ডলীর সভ্যেরা সেদিন রাত্রেই পৌল ও সীলকে বিরয়াতে পাঠিয়ে দিলেন। সেখানে পৌঁছে তাঁরা সেখানকার ইহুদীদের সমাজভবনে গেলেন।
{17:11} সেখানকার ইহুদীরা থেসালনিকার ইহুদীদের চেয়ে অনেক বেশী ভদ্র ও উদার ছিল। তারা তাঁদের সমস্ত কথা সাগ্রহে শুনতে লাগল এবং পৌল ও সীল যে সমস্ত কথা বলছেন, সেগুলি শাস্ত্রসম্মত কি না জানবার জন্য তারা প্রতিদিন শাস্ত্র অধ্যয়ন করতে লাগল।
{17:12} এদের মধ্যে অনেকেই খ্রীষ্টে বিশ্বাস করল। অভিজাত সমাজের অনেক গ্রীক মহিলা এবং পুরুষও তাদের মধ্যে ছিলেন।
{17:13} কিন্তু থেসালনিকার ইহুদীরা যখন শুনল যে পৌল বিরয়াতেও ঈশ্বরের বাণী প্রচার করছেন, তখন তারা সেখানে গিয়ে জনতাকে উত্তেজিত করে গণ্ডগোল সৃষ্টি করতে লাগল।
{17:14} খ্রীষ্টীয় মণ্ডলীর সভ্যেরা তখন পৌলকে সঙ্গে সঙ্গে জলপথে পাঠিয়ে দিলেন কিন্তু সীল ও তিমথি সেখানে রয়ে গেলেন।
{17:15} পৌলের সঙ্গীরা এথেন্স পর্যন্ত তাঁকে পৌঁছে দিলেন। তারপর তাঁরা সেখান থেকে পৌলের নির্দেশ নিয়ে সীল ও তিমথির কাছে ফিরে গেলেন। পৌলের নির্দেশ ছিল, সীল ও তিমথি যেন যথাশীঘ্র সম্ভব তাঁর সঙ্গে মিলিত হন।
{i17:16} এথেন্সে প্রচার
{17:16} পৌল এথেন্সে সীল আর তিমথির জন্য অপেক্ষা করছিলেন। এথেন্স নগরীতে বহু দেব-দেবীর মূর্তি দেখে তাঁর অন্তর ব্যথিত হল।
{17:17} তাই তিনি ইহুদীদের সমাজভবনে ইহুদী ও অন্যান্য উপাসকদের সঙ্গে এ বিষয় নিয়ে আলোচনা করলেন। প্রতিদিন বাজারে গিয়ে যারই সঙ্গে দেখা হত, তার সঙ্গেই এই বিষয় নিয়ে আলোচনা করতেন।
{17:18} এপিকিউরাসের অনুগামী ও স্টোয়িক মতাবলম্বী কয়েকজন দার্শনিকের সঙ্গে তাঁর বাদানুবাদ হল। তাঁরা কেউ কেউ বললেন, এই বাচালটা কি বলতে চায়? আর অন্যেরা বললেন, একে বিদেশী দেবতাদের প্রচারক বলে মনে হচ্ছে। কারণ তিনি যীশু ও তাঁর পুনরুত্থানের কথা প্রচার করছিলেন।
{17:19} তাঁরা তখন পৌলকে আরিওপেগাসের দরবারে ধরে নিয়ে গেলেন। বললেন, তোমরা যে নতুন তত্ত্ব প্রচার করছ, সেই কথা আমরা শুনতে চাই।
{17:20} তোমরা এমন কতকগুলো কথা বলছ, যেগুলো আমাদের কাছে খুব অদ্বুত মনে হচ্ছে। কাজেই আমরা এসব কথার বিশদ ব্যাখ্যা জানতে চাই।
{17:21} এথেন্সের নাগরিকেরা তথা সেখানকার প্রবাসী বিদেশী লোকেরা নতুন নতুন বিষয় সম্বন্ধে কথা বলে ও শুনে সময় কাটাতে ভালবাসত।
{17:22} পৌল তখন আরিওপেগাসের দরবারে সকলের সামনে দাঁড়িয়ে বলতে আরম্ভ করলেন, হে এথেন্সের নাগরিকবৃন্দ! আমি বুঝতে পেরেছি যে, ধর্মসংক্রান্ত বিষয়ে আপনারা খুবই অনুসন্ধিৎসু।
{17:23} কারণ শহরের মধ্যে বেড়াবার সময় আপনাদের আরাধ্য দেবমূর্তিগুলি দেখছিলাম। সেখানে দেখলাম একটি বেদী। তার গায়ে খোদাই করা আছে এই কথাগুলি: ‘অজানা দেবতার উদ্দেশ্যে।’ অজ্ঞাত যে ঈশ্বরের উপাসনা আপনারা করেন তাঁর কথাই আমি প্রচার করছি।
{17:24} এই ঈশ্বরই এই পৃথিবী ও তার অন্তর্গত সব কিছুই সৃষ্টি করেছেন, তিনিই স্বর্গ ও মর্ত্যের প্রভু। তিনি কখনও মানুষের হাতে গড়া মন্দিরে বাস করেন না।
{17:25} তাঁর এমন কোন অভাব নেই যা মিটানোর জন্য মানুষের সেবা প্রয়োজন। তিনি স্বয়ং সর্বজীবের জীবন ও প্রাণদাতা। তিনিই সকলের সব প্রয়োজন মিটিয়ে থাকেন।
{17:26} একটি মানুষ থেকে তিনি বিভিন্ন মানবগোষ্ঠীর সৃষ্টি করলেন এই পৃথিবীর বুকে বসবাস করার জন্য পূর্বাহ্নেই তিনি নির্দিষ্ট করে দিলেন তাদের ঐতিহাসিক স্থান ও কালের সীমা।
{17:27} যেন তারা ঈশ্বরের অন্বেষণ করে, সম্ভব হলে যেন দর্শন ও স্পর্শের মাধ্যমে তাঁকে উপলব্ধি করতে পারে। ঈশ্বর আমাদের কারো কাছ থেকেই দূরে নেই।
{17:28} আপনাদেরই কয়েকজন কবি বলেছেনঃ ‘তাঁর মধ্যেই নিহিত আমাদের জীবন গতি ও সত্তা। আমরা তাঁরই সন্তান।’
{17:29} ঈশ্বরের সন্তান হয়ে আমরা কি করে ভাবতে পারি যে ঈশ্বর কোন শিল্পীর হাতে গড়া সোনা রূপা বা পাথরের মূর্তি?
{17:30} মানুষ যখন অজ্ঞ ছিল, ঈশ্বর তাকে তখন ক্ষমার দৃষ্টিতে দেখেছেন। কিন্তু এখন তিনি সর্বস্থানের সর্ব মানবকে সেই কুপথ থেকে ফিরে আসার নির্দেশ দিচ্ছেন।
{17:31} কারণ তিনি একটা দিন স্থির করেছেন। সেইদিন তিনি তাঁরর নিযুক্ত এক ব্যক্তিকে দিয়ে সমগ্র জগতের বিচার করবেন। এ কথা যে নিশ্চিত তার প্রমাণস্বরূপ তিনি তাঁকে মৃত্যুলোক থেকে পুনরুত্থিত করেছেন।
{17:32} মৃত্যুলোক থেকে পুনরুত্থানের কথা শুনে কয়েকজন উপহাস করতে লাগল। কিন্তু অন্যেরা পৌলকে বললেন, আবার আমরা অন্য একসময় এ সম্বন্ধে আপনার কথা শুনব।
{17:33} পৌল তখন সেখান থেকে চলে গেলেন।
{17:34} কয়েকজন তাঁর সঙ্গে যোগ দিল এবং প্রভুতে বিশ্বাস করল। আরিওপেগাসের সভাসদ ডিওনিসিয়াস ও ডামারিস নামে একজন মহিলা ও আরও কয়েকজন এঁদের মধ্যে ছিলেন।
{i18:1} করিন্থে প্রচার
{18:1} এথেন্স থেকে এরপর পৌল গেলেন করিন্থে নগরে।
{18:2} সেখানে আকুইলা নামে একজন ইহুদীর সঙ্গে তাঁর দেখা হল। আকুইলার জন্ম হয়ছিল পন্ত নগরে। রোমের সম্রাট ক্লডিয়াস সমস্ত ইহুদীদের রোম থেকে বিতাড়িত করায় আকুইলা তখন ইটালী থেকে তার স্ত্রী প্রিসিল্লাকে নিয়ে সবেমাত্র সেখানে গিয়ে পৌঁছেছিল।
{18:3} পৌল তাদের বাড়িতে গেলেন। তারা তাঁবু তৈরীর কাজ করত। পৌলেরও সেই একই ব্যবসা ছিল। তাই তিনি তাদের বাড়িতে থেকেই তাদের সঙ্গে কাজ করতে লাগলেন।
{18:4} প্রতি সাব্বাথ দিনে পৌল ইহুদী সমাজভবনে যেতেন এবং আলাপ-আলোচনার মাধ্যমে ইহুদী ও গ্রীকদের স্বমতে আনতে চেষ্টা করতেন।
{18:5} ম্যাসিডন থেকে সীল ও তিমথি আসার পর পৌল সুসমাচার প্রচারের কাজে নিজেকে সম্পূর্ণভাবে নিয়োগ করলেন এবং ইহুদীদের কাছে প্রমাণ দেখিয়ে বলতে লাগলেন যে যীশুই খ্রীষ্ট।
{18:6} তারা যখন তাঁকে বাধা দিল এবং কটুকথা বলল, তিনি নিজের পরণের কাপড় ঝেড়ে ফেলে তাদের বললেন, তোমাদের রক্তের জন তোমরাই দায়ী হবে। আমার বিবেকের কাছে আমি নির্দোষ। এখন থেকে আমি অইহুদী জাতিসমূহের কাছে যাব।
{18:7} পৌল সেখান তেকে চলেল গেলেন তীত জাস্টাস নামে ঈশ্বরভক্ত এক ব্যক্তির বাড়িতে। সমাজভবনের পাশেই ছিল তাঁর বাড়ি।
{18:8} সমাজভবনের কর্মকর্তা কৃস্পাস্ ও তাঁর পরিবারের সকলে প্রভুতে বিশ্বাস স্থাপন করলেন এবং করিন্থ নগরে অনেক লোক পৌলের কথা শুনে বিশ্বাস করল ও বাপ্তিষ্ম গ্রহণ করল।
{18:9} একদিন রাত্রে দিব্যদর্শনে প্রভু পৌলকে বললেন, নির্ভয়ে প্রচার করে যাও, নীরবে থেকো না।
{18:10} আমি তোমাদের সঙ্গে আছি। কেউ তোমার কোন ক্ষতি করতে পারবে না। কারণ এই শহরের অনেক লোকই আমার ভক্ত।
{18:11} পৌল সেখানে দেড় বছর থাকলেন ও তাদের কাছে ঈশ্বরের বাক্য শিক্ষা দিলেন।
{18:12} গ্যালিও আখায়ার শাসনকর্তা নিযুক্ত হলে ইহুদীরা একত্র হয়ে পৌলকে আক্রমণ করল এবং নিয়ে গেল তাঁকে বিচারসভায়।
{18:13} অভিযোগ করল, এই লোকটা শাস্ত্রীয় বিধান বিরুদ্ধ পন্থায় ঈশ্বরের উপাসনা করতে সকলকে প্ররোচনা দিচ্ছে।
{18:14} পৌল কিছু বলতে যাচ্ছিলেন, গ্যালিও তখন ইহুদীদের বললেন, এটা যদি কোন অপরাধ বা গুরুতর দুষ্কর্মের ব্যাপার হত তাহলে তোমাদের অভিযোগ শোনা আমার পক্ষে সম্ভব হত।
{18:15} কিন্তু এ ব্যাপার যখন কতকগুলো নাম আর কথা এবং তোমাদের নিজস্ব শাস্ত্রীয় বিধান সংক্রান্ত ব্যাপার, সে ক্ষেত্রে তোমরা নিজেরাই এর মীমাংসা কর। এ সব ব্যাপারে বিচার করার ইচ্ছা আমার নেই।
{18:16} এই বলে বিচারালয় থেকে তিনি তাদের বিদায় দিলেন।
{18:17} তারা তখন ইহুদী সমাজভবনের অধ্যক্ষ সোস্থেনাসের বিরুদ্ধে বিক্ষোভ জানাতে লাগল এবং বিচারালয়ের সামনেই তাঁকে প্রহার করল। গ্যালিও সেদিকে ভ্রূক্ষেপ করলেন না।
{i18:18} এ্যাণ্টিয়কে পৌলের প্রত্যাবর্তন
{18:18} এই ঘটনার পরেও পৌল সেখানে কিছুদিন ছিলেন। তারপর সেখানকার ভাইদের কাছ থেকে বিদায় নিয়ে জলপথে সিরিয়া অভিমুখে রওনা হলেন। সঙ্গে নিলেন প্রিসিল্লা ও আকুইলাকে। কেনক্রেয়া শহরে গিয়ে তিনি মস্তক মুণ্ডন* করলেন কারণ তাঁর একটি মানত ছিল।
{18:19} ইফিসাসে গিয়ে তিনি তাদের কাছে বিদায় নিয়ে একা গেলেন ইহুদীদের সমাজভবনে এবং তাদের সঙ্গে শাস্ত্র আলোচনা করতে লাগলেন।
{18:20} তারা তাঁকে আরও কিছুদিন তাদের সঙ্গে থাকতে অনুরোধ করল। তিনি তাতে রাজী হলেন না।
{18:21} তাদের কাছে বিদায় নিয়ে তিনি বললেন, ঈশ্বরের যদি ইচ্ছা হয় তাহলে তোমাদের কাছে আবার ফিরে আসব। ইফিসাস থেকে জলপথে তিনি রওনা হয়এ গেলেন।
{18:22} সীজারিয়াতে পৌঁছে পৌল সেখানকার মণ্ডলীতে গিয়ে তাদের অভিনন্দন জানালেন। তারপর চলে গেলেন এণ্টিয়কে।
{18:23} সেখানে কিছুদিন কাটিয়ে পৌল গালাতিয়া ও ফ্রিজিয়া অঞ্চলের বিভিন্ন স্থানে পরিভ্রমণ করে বেড়াতে লাগলেন এবং নবদীক্ষিত শিষ্যদের উৎসাহ দিয়এ তাঁদের মনে শক্তি সঞ্চার করতে লাগলেন।
{18:24} সেই সময় আলেকজান্দ্রিয়ার অধিবাসী আপোল্লো নামে একজন ইহুদী ইফিসাসে গেলেন। তিনি ছিলেন শাস্ত্রে সুপণ্ডিত ও বাগ্মী।
{18:25} প্রভুর পথ সম্পর্কে তিনি শিক্ষালাভ করেছিলেন।
{18:26} তাই তিনি ঐকান্তিক আগ্রহে যীশুর সম্বন্ধে নির্ভুল তথ্য প্রচার করতেন ও শিক্ষা দিতেন। তিনি শুধুমাত্র দীক্ষাদাতা যোহনের বাপ্তিষ্মের কথা জানতেন।
{18:27} ইহুদী সমাজভবনে তিনি এসব দৃঢ়ভাবে বলতে আরম্ভ করলেন। প্রিসিল্লা আর আকুইলা তাঁর নির্ভীক ভাষণ সুনে তাঁকে নিজেদের বাড়িতে নিয়ে গিয়ে ঈশ্বরের পথেরে কথা আরও বিস্তারিতভাবে ব্যাখ্যা করে বললেন। আপোল্লো আখায়াতে যেতে চাইলে খ্রীষ্টানুগামীরা তাঁকে সাহায্য করলেন এবং সেখানকার খ্রীষ্টীয় মণ্ডলীর কাছে চিঠি লিখে জানিয়ে দিলেন যেন তাঁরা তাঁকে অভ্যর্থনা করেন। আপোল্লো সেখানে গিয়ে যাঁরা ঈশ্বরের অনুগ্রহে খ্রীষ্টে বিশ্বাস স্থাপন করেছেন, তাঁদের প্রভূত সাহায্য করতে লাগলেন।
{18:28} প্রকাশ্য জনসভায় সুদৃঢ় যুক্তি দিয়ে ইহুদীদের যুক্তি খণ্ডন করে শাস্ত্র থেকে তিনি প্রমাণ করতেন যে যীশুই প্রকৃত মশীহ।
{19:1} আপোল্লো যখন করিন্থে ছিলেন তখন পৌল স্থলপথে বিভিন্ন অঞ্চল পরিদর্শন করে বেড়াচ্ছিলেন। পরের তিনি ইফিসাসে গিয়ে পৌঁছালেন। সেখানে কয়েকজন নবদীক্ষিত শিষ্যের সঙ্গে তাঁর দেখা হল।
{19:2} তিনি তাদের জিজ্ঞাসা করলেন, তোমরা যখন খ্রীষ্টে বিশ্বাস করেছিলে তখন কি পবিত্র আত্মা লাভ করেছিলে? তারা বলল, না। পবিত্র আত্মার কথা আমরা কখনও শুনিনি।
{19:3} তিনি জিজ্ঞাসা করলেন, তাহলে কি ধরণের বাপ্তিষ্ম তোমরা গ্রহণ করেছ? তারা বলল, দীক্ষাগুরু যোহনের প্রবর্তিত বাপ্তিষ্ম।
{19:4} পৌল বললেন, দীক্ষাগুরু যোহন পাপের জন্য অনুতাপ ও হৃদয় পরিবর্তন সূচন বাপ্তিষ্ম দান করতেন। লোকদের তিনি বলতেন যে তাঁর পরে যিনি আসছেন তাঁর অর্থাৎ যীশুর উপরে যেন তারা বিশ্বাস স্থাপন করে।
{19:5} এ কথা শুনে তারা সকলে প্রভু যীশুর নামে বাপ্তিষ্ম গ্রহণ করল।
{19:6} পৌল যখন তাদের উপরে হস্তার্পণ করলেন, পবিত্র আত্মা এসে তাদের উপর অধিষ্ঠান করলেন। তারা তখন বিভিন্ন ভাষায় কথা বলতে লাগল এবং ভবিষ্যদ্বাণী করতে লাগল।
{19:7} সেখানে তারা ছিল সর্বমোট বারোজন।
{19:8} এরপর পৌল তিন মাস ইহুদী সমাজভবন সমূহে মুক্ত কণ্ঠে যুক্তি প্রমাণসহ ঈশ্বরের রাজ্যের কথা প্রচার করতে লাগলেন।
{19:9} কিন্তু শ্রোতাদের মধ্যে কিছু লোক ছিল একগুঁয়ে ধরণের। তারা এ সবে বিস্বাস করল না। উপরন্তু শ্রোতৃমণ্ডলীর কাছে খ্রীষ্টের প্রদর্শিত নতু পথ সম্বন্ধে অপপ্রচার করতে লাগল। পৌল তখন তাঁর নবদীক্ষিত শিষ্যদের নিযে সেই স্থান পরিত্যাগ করে চলে গেলেন। টাইরানাসের সভাগৃহে গিয়ে তিনি প্রতিদিন শাস্ত্রের যুক্তিনিষ্ঠ আলোচনা করতে লাগলেন।
{19:10} এইভাবে দুবছর কেটে গেল, ফলে এশিয়া প্রদেশের সমস্ত অধিবাসী, গ্রীক এবং ইহুদী নির্বিশেষে সকলেই প্রভুর বাণী শ্রবণ করল।
{i19:11} পুরোহিত স্কেবার সাত পুত্র
{19:11} পৌলেরর মাধ্যমে ঈশ্বর অনন্য সাধারণ অলৌকিক কার্য সাধন করতে লাগলেন।
{19:12} লোকে তাঁর রুমাল বা পরণের আলখাল্লা নিয়ে গিয়ে রোগীদের অঙ্গে স্পর্শ করাত। তাতেই তারা সুস্থ হয়ে যেত এবং অপদেবতা বেরিয়ে যেত তাদের মধ্যে থেকে।
{19:13} সেই সময় কয়েকজন ভ্রাম্যমান ইহুদী ওঝা ভূত ছাড়ানোর কাজে প্রবু যীশুর নাম ব্যবহার করতে আরম্ভ করল। তারা বলত, ‘পৌল যাঁর নামে প্রচার করেন, সেই যীশুর নামে তোমাকে আমি আদেশ দিচ্ছি।’
{19:14} স্কেবা নামে এক পুরোহিত প্রধানের সাতজন ছেলে এই কাজ করছিল।
{19:15} কিন্তু অপদেবতা তাদের বলল, যীশুকে আমি স্বীকার করি, পৌলকেও জানি। কিন্তু তোমরা কারা?
{19:16} অপদেবতাগ্রস্ত লোকটি তাদের উপর ঝাঁপিয়ে পড়ে প্রচণ্ড মারদোর করে বিপর্যস্ত করে তুলল। ক্ষতবিক্ষত হয়ে নগ্ন অবস্থায় তারা তার বাড়ি থেকে দৌড়ে পালাল।
{19:17} এ ঘটনার কথা গ্রীক-ইহুদী নির্বিশেষে ইফিসাসের সকলের কাছে ছড়িয়ে পড়ল। সকলে তখন সন্ত্রস্ত হয়ে উঠল এবং প্রভুর যীশুর নাম মহিমান্বিত হল।
{19:18} তাদের মধ্যে এমন অনেকে ছিল যারা খ্রীষ্টে বিশ্বাস স্থাপন করেছিল তারা তখন এসে প্রকাশ্যে স্বীকার করে বলল যে তারা তন্ত্রমন্ত্রের সাহায্যে নানা কাজ করছিল।
{19:19} এদের মধ্যে অনেকেই তাদের যাদুবিদ্যার বইগুলো এনে সকলের সামনে পুড়িয়এ ফেলল। পোড়ানো বইগুলির আনুমানিক মূল্য ছিল পঞ্চাশ হাজার রৌপ্যমুদ্রা।
{19:20} এইভাবে প্রভুর বাণীর পরাক্রম প্রকাশিত হল এবং তা আরও ব্যাপক ও সক্রিয়ভাবে প্রসার লাভ করতে লাগল।
{19:21} এই সমস্ত ঘটনার পর পৌল ম্যাসিডন ও আখায়া পরিদর্শন করে জেরুশালেমে যাওয়া স্থির করলেন। তিনি বললেন, সেখান থেকে আমি রোমেও যাব।
{19:22} তিনি তাই তাঁর দুজন সহকারী তিমথি আর ইরাস্টাস্কে ম্যাসিডনে পাঠিয়ে দিলেন এবং তিনি নিজে আরও কিছুদিন এশিয়াতে থেকে গেলেন।
{i19:23} রৌপ্যশিল্পীদের বিক্ষোভ
{19:23} খ্রীষ্টধর্ম প্রচারের ফলে এই সময় এক গুরুতর বিপত্তির উদ্ভব হল।
{19:24} সেখানে ডিমিট্রিয়াস নামে একজন রৌপ্যশিল্পী বাস করত। সে ডায়না দেবীর বিগ্রহ তৈরীর ব্যবসা করত। এতে শিল্পীদের প্রচুর লাভ হত।
{19:25} ডিমিট্রিয়াস সেখানকার অন্যান্য রৌপ্য-শিল্পীদের একত্রিত করে বলল, মহোদয়গণ, আপনারা জানেন যে এই ব্যবসার উপরেই আমাদের জীবনযাত্রা ও সমৃদ্ধি নির্ভরশীল।
{19:26} আপনারা দেখতেই পাচ্ছেন এবং শুনছেনও যে, শুধু ইফিসাসে নয়, প্রায় সারা এশিয়া জুড়ে এই পৌল প্রচার করে বেড়াচ্ছে, বলছে, মানুষের হাতে গড়া দেবতা কোন মতেই দেবতা নয়।’ এ কথায় বহুলোক বিশ্বাস করেছে এবং তার কথা মেনে নিয়েছে।
{19:27} এর ফলে আমাদের ব্যবসা মার খেতে বসেছে। কিন্তু বিপদ শুধু এখানেই নয়, সেই সঙ্গে আমাদের মহাদেবী ডায়ানার মন্দিরেরও মর্যাদা হ্রাস পাচ্চে। সমগ্র এশিয়া তথা সারা পৃথিবী যাঁর আরাধনা করে, তাঁর আর কোন মাহাত্ম্যই থাকবে না।
{19:28} একথা শুনে তারা ক্রুদ্ধ হয়ে চীৎকার করে উঠল, ইফিসাসবাসীর আরাধ্য দেবী ডায়না মহীয়সী।
{19:29} সারা শহরে হৈ চৈ বেধে গেল। জনতা পৌলের সহযাত্রী দুই ম্যাসিডনবাসী গাইয়াস ও আরিস্টারকাসকে ধরে টানতে টানতে নিয়ে গেল পৌর রঙ্গমঞ্চে।
{19:30} পৌল জনতার সামনে যেতে চাইলেন কিন্তু শিষ্যেরা তাঁকে যেতে দিলেন না।
{19:31} তাঁর কয়েকজন বন্ধুস্থানীয় প্রাদেশিক শাসনকর্তাও তাঁকে অনুরোধ করে পাঠালেন যেন তিনি রঙ্গমঞ্চের দিকে না যান।
{19:32} ইতিমধ্যে সভার সমস্ত লোক বিভ্রান্ত হয়ে পড়েছিল। বিভিন্ন জন বিভন্ন ধরণের কথা বলে চীৎকার করছিল। তাদের অধিকাংশ লোকই জানত না যে কেই এই সমাবেশ।
{19:33} আলেকজাণ্ডার নামে একটি লোককে ইহুদীরা তখন জনতার সামনে এগিয়ে দিল। তাদের কয়েকজন তার কাছে বিক্ষোভের কারণ খুলে বলল। সে তখন হাতের ইঙ্গিতে জনতাকে শান্ত হতে বলে জনসমাবেশের কাছে কিছু বলতে চেষ্টা করল।
{19:34} কিন্তু জনতা যখন চিনতে পারল যে সে একজন ইহুদী, তখন তারা সমস্বরে চীৎকার করে বলতে লাগল, ইফিসাসবাসীর দেবী ডায়না মহীয়সী। — এইভাবে প্রায় দুঘণ্টা চীৎকার চলল।
{19:35} অবশেষে নগর সচিব জনতাকে শান্ত করে বললেন, ইফিসাসবাসী নাগরিকবৃন্দ! ইফিসাস নগরী যে মহাদেবী ডায়নার ও স্বর্গ থেকে পতিত সেই প্রতীক প্রস্তরের পীঠস্থান — এ কথা কে না জানে?
{19:36} কেউ অস্বীকার করতে পারে না এ কথা। সুতরাং শান্ত হও তোমরা হঠকারিতাবশে কিছু করো না।
{19:37} যাদের তোমরা ধরে এনেছ, তারা মন্দির অপবিত্র করেনি কিম্বা আমাদের দেবীর কোন নিন্দাও করেনি।
{19:38} অবশ্য ডিমিট্রিয়াস ও তার কারিগরদের যদি এদের বিরুদ্ধে কোন অভিযোগ থাকে, তাহলে আদালত খোলা আছে, সেখানে বিচারকরাও আছেন। সেখানে তারা নালিশ করুক।
{19:39} কিন্তু তা ছাড়াও যদি তোমাদের অন্য কোন প্রশ্ন থাকে, তাহলে আইনসঙ্গত সমাবেশে তার নিষ্পত্তি করা উচিত।
{19:40} আজকের এই উন্মত্ত আন্দোলনের জন্য আমাদেরই বিরুদ্ধে অভিযোগ আসতে পারে। এই অকারণ গোলযোগের জন্য আমরা কোনও যুক্তি দেখাতে পারব না।
{19:41} এ কথা বলে তিনি সভাভঙ্গের নির্দেশ দিলেন।
{20:1} সমস্ত গণ্ডগোল থেমে গেলে পৌল তাঁর শিষ্যদের ডেকে তাঁদের আশ্বস্ত করলেন। তারপর তাঁদের কাছ থেকে বিদায় নিয়ে তিনি যাত্রা করলেন ম্যাসিডনিয়া অভিমুখে।
{20:2} তিনি ঐ সমস্ত অঞ্চলে পরিভ্রমণ করে সেই সব জায়গার খ্রীষ্টানদের প্রচুর উৎসাহ দান করলেন। তারপর গেলেন গ্রীসে।
{20:3} সেখানে তিনি তিন মাস কাটালেন। সেখান থেকে তিন ইযখন জলপতে সিরিয়াতে যাবার জন্য তৈরী হচ্ছিলেন তখন জানতে পারলেন যে ইহুদীরা তাঁর বিরুদ্ধে ষড়যনত্র করছে। তিনি তখন ম্যাসিডনিয়া হয়ে ফিরে যাওয়ার সিদ্ধান্ত নিলেন।
{20:4} পৌলের সঙ্গ নিলেন বোরিয়া নিবাসী পাইরাসের পুত্র সোপাতের, থেসালনিকা নিবাসী আরিস্টারকাস ও সেকেন্দাস, দর্বির গায়াস ও তিমথি এবং এশিয়া প্রদেশ থেকে টাইকিসাস ও ট্রফিমাস।
{20:5} তাঁরার আগে থেকেই ত্রোয়াতে গিযে আমাদের জন্য অপেক্ষা করছিলেন। তারণোৎসবের পরে আমরা ফিলিপি থেকে জলপথে রওনা হলাম।
{20:6} পাঁচ দিনের মধ্যে ত্রোয়াতে তাঁদের কাছে গিয়ে পৌঁছালাম এবং সেখানে সাতদিন রইলাম।
{i20:7} ত্রোয়াতে পৌলের প্রচার
{20:7} শনিবার দিন রাত্রিবেলা আমরা সকলে একসঙ্গে আহারের জন্য সমবেত হলাম। পৌল পরের দিন চলে যাবেন বলে মধ্যরাত্রি পর্যন্ত তিনি সকলের কাছে বক্তৃতা দিলেন।
{20:8} উপরতলার যে ঘরে আমরা মিলিত হয়এছিলাম সেখানে অনেক প্রদীব জ্বলছিল। ইউটিকাস নামে একটি যুবক জানালার উপর বসেছিল।
{20:9} পৌলের দীর্ঘ বক্তৃতা চলার সময় সে ঘুমিয়ে পড়ল। তারপর ঘুমের ঘোরে তিনতলা থেকে পড়ে গেল একেবারে নীচে। সকলে তাকে তুলতে গিয়ে দেখল, সে মারা গেছে।
{20:10} পৌল নীচে তার কাছে গেলেন এবং ঝুঁকে পড়ে তাকে দুহাতে বুকে জড়িয়ে ধরে সবাইকে বললেন, উদ্বিগ্ন হয়ো না, মরেনি।
{20:11} তারপর আবার উপরে ফিরে গিয়ে খাওয়া-দাওয়া করলেন। এরপর সূর্যোদয় পর্যন্ত আরও অনেকক্ষণ সকলের সঙ্গে কথা বলে সেখান থেকে বিদায় নিলেন।
{20:12} তারা যুবকটিকে জীবন্ত ফিরিয়ে নিয়ে যেতে পেরে দুশ্চিন্তামুক্ত হল।
{i20:13} ত্রোয়াস থেকে মিলিতে যাত্রা
{20:13} জাহাজে করে আমরা আগেই চলে গিয়েছিলাম আসোসে। সেখানেই পৌলকে জাহাজে তুলে নেওয়ার কথা ছিল। তিনি নিজে স্থলপথে যাবেন বলে এই ব্যবস্থা করেছিলেন। আসোসে পৌল আমাদের সঙ্গে দেখা করলেন।
{20:14} আমরা তাঁকে জাহাজে তুলে দিয়ে মিতুলিনীতে গেলাম।
{20:15} সেখান থেকে তারা পরের দিন জাহাজে করে আমরা খিয় দ্বীপের সামনে গিয়ে পৌঁছালাম। দ্বিতীয় দিন আমরা পৌঁছালাম মিলিতা দ্বীপে।
{20:16} ইফিসাসের পাশ কাটিয়এ চলে যাওয়অই পৌলল স্থির করেছিলেন যাতে এশিয়া প্রদেশে তাঁর সময় নষ্ট না হয়। কারণ জেরুশালেএ ফেরার জন্য তিনি ব্যগ্র হয়এ উঠেছিলেন, যাতে পঞ্চাশত্তমীর দিনে সেখানে থাকতে পারেন।
{20:17} তাই মিলিতাস থেকে তিনি লোক পাঠিয়ে ইফিসাসের মণ্ডলীর প্রবীণ নেতাদের ডেকে পাঠালেন।
{20:18} তাঁরা তাঁর কাছে গেলে তিনি বললেন, এশিযা প্রদেশে পদার্পণের প্রথম দিন থেকেই আমি তোমাদের সঙ্গে ছিলাম। তোমরা জান, কিভাবে আমার দিনগুলি কেটেছে।
{20:19} কত দীনতায় আর চোখের জলে প্রভুর সেবা করেছি আমি।
{20:20} ইহুদীদের চক্রান্তে কত বাধাবিপত্তি এসেছে আমার জীবনে। তোমাদের কল্যাণের জন্য আমি অকুণ্ঠভাবে সুসমাচার প্রচার করেছি। প্রকাশ্যে এবং তোমাদের ঘরে ঘরে গিয়েও আমি শিক্ষাদান করেছি।
{20:21} ইহুদী, গ্রীক নির্বিচারে সবাইকেই বিশেষভাবে বলেছি, ঈশ্বরের কাছে ফিরে এসে আমাদের প্রভু যীশু খ্রীষ্টের উপর বিশ্বাস স্থাপন করতে।
{20:22} এবার আমি পবিত্র আত্মার নির্দেশে জেরুশালেমে যাচ্ছি। জানি না, সেখানে আমার ভাগ্যে কি ঘটবে।
{20:23} শুধু জানি, প্রতি শহরেই বন্দীদশা ও নির্যাতন আমার জন্য অপেক্ষা করছে। পবিত্র রাত্মা এ কথা আমায় জানিয়েছেন।
{20:24} আমার নিজের বিচারে আমার জীবন নগণ্য। প্রভু যীশুর কাছ থেকে ঈশ্বরের অনুগ্রহের সুসমাচার প্রচার করার যে দায়িত্ব আমি পেয়েছি ও সেবাব্রত গ্রহণ করেছি তা যদি পালন ও উদ্যাপন করতে পারি তাহলেই আমার কর্তব্য সুসম্পন্ন হবে।
{20:25} আর একটা কথা, এতদিন আমি তোমাদের কাচে ঈশ্বরের রাজ্যের সুসমাচার ঘোষণা করেছি, কিন্তু আমি জানতে পেরেছি যে এখন থেকে তোমরা আর আমাকে দেখতে পাবে না।
{20:26} তাই আজ আমি তোমাদের কাছে বলে যাচ্ছি যে তোমাদের কারো কোন অশুভ পরিণামের জন্য আমি দায়ী নই।
{20:27} কারণ তোমাদের কাছে ঈশ্বরের সার্বিক উদ্দেশ্য আমি ব্যক্ত করেছি, কিছুই গেআপাড় করিনি।
{20:28} তোমরা নিজেরা সতর্ক থেকো এবং প্রভুর মণ্ডলীর পালক হিসাবে পবিত্র রাত্মা যাদের ভার তোমাদের হাতে দিয়েছেন, তাদের প্রতি সজাগ দৃষ্টি রেখ। কারণ এই মণ্ডলীকে প্রবু নিজেই তাঁরর রক্তমূল্যে আপন করে নিয়েছেন।
{20:29} আমি জানি, আমি চলে যাবার পর হিংস্র নেকড়েরা তোমাদের মাঝে হানা দেবে, মেষপালককে রেহাই দেবে না।
{20:30} এমনকি তোমাদের দলের মধ্যে থেকেই কিছু লোক সত্যকে বিকৃত করে এদলে ভাঙন ধরাবে এবং ভক্তদের নিজেদের পক্ষে টেনে নেবে।
{20:31} সুতরাং সাবধান, মনে রেখ, তিনটি বছর রাত্রিদিন নিরবচ্ছিন্নভাবে আমি তোমাদের প্রত্যেককে শিক্ষাদান করেছি। অনেক অশ্রু বিসর্জন করতে হয়েছে আমাকে।
{20:32} এবার আমি ঈশ্বর এবং তাঁর অনুগ্রহের বাণীর আশ্রয়ে তোমাদের সমর্পণ করছি। কারণ যারা তাঁর কাচে নিবেদিত, তাদের গড়ে তোলার এবং উত্তরাধিকারে প্রতিষ্ঠিত করার ক্ষমতা তাঁর আছে।
{20:33} আমি কারো কাছে নিজের জন্য অর্থসম্পদ বা পোষাক-পরিচ্ছদ চাইনি।
{20:34} সকলেই তোমরা জান যে, আমার এই দুটি হাত আমার নিজের এবং আমার সঙ্গীদের প্রয়োজন মিটাতে যথেষ্ট উপার্জন করেছে।
{20:35} আমি তোমাদের দেখিয়েছি যে, এভাবেই কঠোর পরিশ্রম করে দুর্বলদের সাহায্য করা উচিত। আমাদের স্মরণে রাখা প্রয়োজন প্রভু যীশুর নিজ মুখের কথা — ‘গ্রহণের চেয়ে দানেই বেশী আনন্দ’।
{20:36} এই সব কথা বলে পৌল সকলের সঙ্গে নতজানু হয়ে প্রার্থনা নিবেদন করলেন।
{20:37} তারপর সকলে খুব কাঁদতে লাগল। পৌলকে তারা জড়িয়ে ধরে বিদায়চুম্বন দিতে লাগল।
{20:38} পৌলকে আর তারা দেখতে পাবে না। — এ কথাই তাদের পক্ষে খুব মর্মান্তিক হয়েছিল। তারা সকলে মিলে পৌলকে জাহাজে তুলে দিল।
{i21:1} পৌলের জেরুশালেম যাত্রা
{21:1} তাদের কাছ থেকে বিদায় নিয়ে আমরা সোজা চলে গেলাম কোস দ্বীপে, পরের দিন পৌঁছালাম রোডস দ্বীপে।
{21:2} সেখান থেকে গেলাম পাতারা বন্দরে। সেখানে ফিনিসিয়াগামী একটা জাহাজ পেয়ে তাতেই রওনা হয়ে গেলাম আমরা ।
{21:3} পথে পড়ল সাইপ্রাস দ্বীপ। সাইপ্রাসের পাশ কাটিয়ে আমরা চললাম দক্ষিণে সিরিয়া অভিমুখে। সিরিযার টায়ার বন্দরে গিযে নামলাম আমরা। সেখানে জাহাজের সব মালপত্র নামানো হবে।
{21:4} কয়েকজন শিষ্যের সঙ্গে সেখানে আমাদের দেখা হল। তাঁদের সঙ্গে আমরা সাতদিন থাকলাম। পবিত্র আত্মার কাছ থেকে তাঁরা সাবধান বাণী পেয়ে পৌলকে জেরুশালেমে যাওয়ার পরিকল্পনা ত্যাগ করতে বললেন।
{21:5} কিন্তু আমাদের জাহাজ ছাড়ার সময় হয়ে যাওয়ায় আবার আমরা যাত্রা শুরু করলাম। তাঁরা সকলে স্ত্রী এবং ছেলেমেয়ে নিয়ে আমাদের সঙ্গে শহরের শেষ পর্যন্ত এলেন এবং সেখানকার সমুদ্রতীরে নতজানু হয়ে আমরা প্রার্থনা করে পরস্পরের কাছ থেকে বিদায় নিলাম।
{21:6} তারপর আমরা গিয়ে জাহাজে উঠলাম আর তাঁরাও নিজেদের বাড়ীতে ফিরে গেলেন।
{21:7} টায়ার থেকে আমরা পৌঁছালাম টোলেমিস-এ। সেখানকার শিষ্যদের সঙ্গে সাক্ষাৎ করে তাঁদের সঙ্গে থাকলাম একদিন।
{21:8} পরেরদিন আবার বেরিয়ে পড়লাম, উপস্থিত হলাম সীজারিয়াতে। সেখানে সুসমাচার প্রচারক ফিলিপের বাড়ীতে গেলাম এবং তাঁর কাছেই থাকলাম। ইনি ছিলেন জেরুশালেমে মনোনীত সাতজন পরিচারকের অন্যতম।
{21:9} তাঁর চারটি কুমারী কন্যা ছিল। এঁরা সকলেই পবিত্র আত্মার বরে ভবিষ্যদ্বাণী করতে পারতেন।
{21:10} সেখানে আমাদের কয়েকদিন কাটার পর যিহুদীয়া থেকে আগাবাস নামে একজন নবী এসে পৌঁছালেন।
{21:11} তিনি আমাদের কাছে এসে পৌলের কোমর বন্ধনীটা নিয়ে নিজের হাত ও পা বেঁধে বললেন, পবিত্র আত্মা বলেছেন, এই কোমরবন্ধনী যাঁর তাঁকে জেরুশালেমে ইহুদীরা এইভাবে বেঁধে অইহুদীদের হাতে তুলে দেবে।
{21:12} আমরা এবং সেখানকার সকলে এ কথা শুনে পৌলকে একান্তভাবে আনুরোধ করে বলতে লাগলাম যেন তিনি জেরুশালেমে যান।
{21:13} পৌল বললেন, এ কি করছ তোমরা? কান্নাকাটি করে আমার মনোবল ভেঙে দিচ্ছ কেন? আম শুধু বন্দীদশাই নয় কিন্তু প্রভু যীশুর নামের জন্য জেরুশালেমে মৃত্যুবরণ করতে পর্যন্ত প্রস্তুত।
{21:14} তাঁকে আমরা কিছুতেই রাজী করাতে পারলাম না। শেষে আমরা হাল ছেড়ে দিয়ে বললাম, প্রভুর ইচ্ছাই পূর্ণ হোক!
{21:15} সেখানে আরও কয়েকদিন কাটিয়ে আবার জিনিসপত্র গুছিয়ে নিযে জেরুশালেমের পথে রওনা হলাম
{21:16} সীজারিয়া থেকে কয়েকজন শিষ্যা আমাদের সঙ্গে এসেছিলেন। তাঁরা সাইপ্রাস নিবাসী ম্নাসোন নামে একজন শিষ্যের বাড়ীতে আমাদের নিয়ে গেলেন। ইনি খ্রীষ্টধর্ম প্রচারের প্রথম দিকে শিষ্যত্ব গ্রহণ করেছিলেন। তাঁর বাড়ীতেই আমাদের থাকার ব্যবস্থা হযেছিল।
{21:17} জেরুশালেমে আমরা যখন পৌঁছালাম, মণ্ডলীর শিষ্যেরা আমাদের খুব আনন্দের সঙ্গে অভ্যর্থনা করে নিয়ে গেলেন।
{21:18} পরের দিন পৌল আমাদের সঙ্গে নিয়ে যাকোবের সঙ্গে দেখা করতে গেলেন। সেখানে সমস্ত প্রবীণ নেতারা উপস্থিত ছিলেন।
{21:19} তাঁদের অভননন্দন জানানোর পর ইহুদীদের মধ্যে তাঁর সেবাব্রতের মাধ্যমে ঈশ্বর যে কর্মসাধন করেছেন, পৌল একে একে সমস্ত বলে গেলেন।
{21:20} সব শুনে তাঁরা ঈশ্বরের মহিমা কীর্তন করলেন। তাঁরা পৌলকে বললেন, আচ্ছা ভাই, আপনি জানেন যে, ইহুদীদের মধ্যে কত সহস্র লোক প্রভুতে বিশ্বাস স্থাপন করেছে।
{21:21} তারা সকলেই মোশি প্রদত্ত বিধানেরর গোঁড়া সমর্থক। তারা আপনার সম্বন্ধে এ কথা জেনেছে যে, অইহুদী অধ্যুষিত অঞ্চলে যে সমস্ত ইহুদীরা আচে, তাদের সকলকে আপনি নাকি মোশির বিধানশাস্ত্রর পরিত্যাগ করতে শিক্ষা দিয়েছেন, তাদের সুন্নত সংস্কার এবং সমস্ত আচার-অনুষ্ঠান পালন করতে নিষেধ করেছেন?
{21:22} এখন তাহলে কি করা যাবে? তারা নিশ্চয়ই আপনার আগমন সংবাদ পেয়ে গেছে।
{21:23} সুতরাং আমরা যা বলি, তাই করুন। আমাদের মধ্যে চারজন মানত করেছে।
{21:24} আপনি্য এদের সঙ্গে গিয়ে শুচিকরণের অনুষ্ঠান পালন করুন এবং এর জন্য যা খরচপত্র লাগে দিন। তাহলেই তারা মস্তক মুণ্ডন করতে পারবে। এর দ্বারাই তারা বুঝবে যে আপনার সম্বন্ধে যা কিচু বলা হয়েছে সব মিথ্যা। কারণ আপনি নিজেই বিধানশাস্ত্র অনুসারে চলেন।
{21:25} কিন্তু যে সমস্ত অইহুদী প্রভুতে বিশ্বাস স্থাপন করেছে, তাদের কাছে আমরা লিখে পাঠিয়েছি, তারা যেন প্রতিমার কাছে উৎসর্গিত কোন দ্রব্য, রক্ত এবং গলা টিপে হত্যা করা কোন প্রাণীর মাংস গ্রহণ না করের এবং ব্যভিচার থেকে যেন বিরত থাকে।
{21:26} পৌল পরের দিন এই চারজনের সঙ্গে সুচিকরণ অনুষ্ঠান পালন করার পরে মন্দিরের ভেতরে গেলেন এবং এই শুদ্ধি অনুষ্ঠানের মেয়াদ তাঁদের প্রত্যেকের জন্য নৈবেদ্য উৎসর্গ করা হবে সে কথা জানিয়ে দিলেন।
{i21:27} জেরুশালেম থেকে রোম
{21:27} সাতদিন প্রায় শেষ হতে চলেছে, এমন সময় একদিন এশিয়া প্রদেশ থেকে আগত কয়েকজন ইহুদী পৌলকে মন্দিরে দেখতে পেল। তারা সমস্ত জাতিকে উত্তেজিত করে তুলে শৌলকে ঘিরে ধরল এবং চীৎকার করে বলতে লাগল,
{21:28} হে ইসরায়েলী ভাইসব, এই লোকটাকে ধর। এই লোকটা সারা দুনিয়ায় আমাদের জাতি, বিধানশাস্ত্র এবং এই মন্দিরের বিরুদ্ধে অপপ্রচার করে বেড়াচ্ছে। উপরন্তু এখন কয়েকজন অইহুদীকে মন্দিরের ভিতরে এনে এই পবিত্র স্থান অশুচি করছে।
{21:29} (তারা ইফিসাসের এফিমাসকে শহরে পৌলের সঙ্গে দেখেছিল। তাই তারা মনে করেছিল যে পৌল তাঁকেও মন্দিরের মধ্যে এনেছেন)।
{21:30} সারা শহরে গণ্ডগোল ছড়িয়ে পড়ল। চারিদিক থেকে লোক ছুটে আসতে লাগল। পৌলকে তারা মন্দির থেকে টেনে বাইরে নিয়ে এল এবং সঙ্গে সঙ্গে মন্দিরের সমস্ত দরজা বন্ধ করে দেওয়া হল।
{21:31} উন্মত্ত জনতা যখন পৌলকে হত্যা করতে উদ্যত হয়েছিল, সেই সময় রোমক সেনাবাহিনীর সেনানায়কের কাছে সংবাদ গেল যে জেরুশালেমে দাঙ্গা বেধেছে।
{21:32} তিনি সঙ্গে সঙ্গে কয়েকজন সেনাপতি ও সৈন্যদের নিয়ে ছুটে গেলেন জনতার মাঝখানে। তারা সেননায়কসহ সৈন্যদের দেখে পৌলকে প্রহার করা বন্ধ করল।
{21:33} সেনানায়ক তখন পৌলের কাছে গিয়ে তাঁকে গ্রেপ্তার করলেন এবং দুটো শিকল দিয়ে তাঁকে বাঁধবার হুকুম দিলেন। তারপর তিনি জিজ্ঞাসা করলেন, এই লোকটা কে? এ কি করেছে?
{21:34} জনতার মধ্যে থেকে এক একজন এক একরকম কথা চীৎকার করে বলতে লাগল। হট্টগোলের মধ্যে তিনি আসল ঘটনা কিছুই বুঝতে পারলেন না।
{21:35} তিনি তখন পৌলকে দুর্গে নিয়ে যাবার আদেশ দিলেন। পৌল যখন সিঁড়ির কাছে এলেন তখন জনতা ক্রোধে এত মারুখী হয়ে উঠেছিল যে সৈন্যরা তাঁকে কাঁধে তুলে নিয়ে যেতে বাধ্য হল।
{21:36} ‘ওকে মেরে ফেল’ বলে জনতা চীৎকার করতে করতে তাদের পিছনে পিছনে যেতে লাগল।
{21:37} দুর্গের মধ্যে পৌলকে আনা হলে তিনি সেনানায়ককে বললেন, আমি কি আপনাকে কিছু বলতে পারি? সেনাপতি তাঁকে জিজ্ঞাসা করলেন, তুমি গ্রীক ভাষা জান দেখছি।
{21:38} তাহলে তুমি সেই মিশরী লোক নও, যে কিছুদিন আগে বিদ্রোহী হয়ে চার সহস্র সন্ত্রাসবাদীকে মরুভূমিতে নিয়ে গিয়েছিলে।
{21:39} পৌল উত্তর দিলেন, আমি একজন ইহুদী। সিলিসিয়ার তার্ষ নগরের অধিবাসী, কোন অখ্যাত নগরের নাগরিক নই। দয়া করে আমাকে জনতার সামনে কথা বলার অনুমতি দিন।
{21:40} সেনানায়ক তাঁকে অনুমতি দিলে তিনি সিঁড়ির ধাপের উপরে দাঁড়িয়ে জনতার দিকে হাত তুলে ইসারা করলেন। স্তব্ধতা নেমে এলে তিনি হিব্রু ভাষায় বলতে আরম্ভ করলেনঃ
{22:1} ভাইসব ও আমার পিতৃস্থানীয় পূজনীয়েরা, আত্মপক্ষ সমর্থনে আমার বক্তব্য আপনারা দয়া করে শুনুন।
{22:2} জনতা তাঁকে তাদের মাতৃভাষার কথা বলতে শুনে আরও শান্ত হয়ে তাঁর কথা শুনতে লাগল।
{22:3} তিনি বলে চললেন, আমি একজন খাঁটি ইহুদী। সিলিসিযার তার্ষ নগরে আমার জন্ম। কিন্তু এই জেরুশালেম শহরেই আমি মানুষথ হয়েছি। গুরু গমলীয়েলের ছাত্র আমি। আমাদের পিতৃপুরুষের বিধানশাস্ত্রের পাঠ আমি তাঁর কাছে পুঙ্খানুপুঙ্খরূপে গ্রহণ করেছি। তোমাদেরই মত আমিও ঈশ্বরের একজন নিষ্ঠাবান সেবক।
{22:4} এই খ্রীষ্টপন্থী আন্দোলন দমনে আমিও ছিলাম একজন উদ্যোগী। এই মতাবলম্বীদের আমি নরনারী নির্বিশেষে গ্রেপ্তার করেছি, নিক্ষেপ করেছি কারাগারে।
{22:5} প্রধান পুরোহিত ও সমাজপতি পরিষদের সকলেই আমার এ কাজের সাক্ষী। দামাস্কাসের ইহুদী বন্ধুবর্গের কাছে তাঁরা একখানি চিঠি দিয়ে আমাকে পাঠিয়েছিলেন। সেটি পৌঁছে দিতে এবং সেখানকার খ্রীষ্টানদের বন্দী করে জেরুশালেমে এনে শাস্তি দেবার জন্য আমি দামাস্কাসে যাচ্ছিলাম।
{22:6} তখন প্রায় দুপুর। দামাস্কাসের কাছাকাছি গিয়ে পড়েছি। সেই সময় পথে হঠাৎ আকাশ থেকে তীব্র উজ্জ্বল এক ঝলক আলো আমার চারিদিকে ঝলসে উঠল।
{22:7} আমি মাটিতে পড়ে গেলাম আর শুনলাম, একটি কণ্ঠস্বর আমাকে বলছে, ‘পৌল, কেন তুমি আমাকে নির্যাতন করছ?’
{22:8} আমি বললাম, ‘প্রভু কে আপনি?’ তিনি আমাকে বললেন, ‘আমি নাসরতের যীশু, যাঁকে তুমি নির্যাতন করছ।’
{22:9} আমার সঙ্গীরা সেই আলোকচ্ছটা দেখেছিল কিন্তু যিনি আমার সঙ্গে কথা বলছিলেন তাঁর কণ্ঠস্বর শুনতে পায়নি।
{22:10} আমি তাঁকে জিজ্ঞাসা করলাম, ‘আমি তাহলে কি করব প্রভু?’ প্রভু আমাকে বললেন, ‘ওঠ, দামাস্কাসে যাও। তোমরা যা কিছু করণীয়, সেখানেই বলে দেওয়া হবে।’
{22:11} তীব্র আলোর ঝলকে আমার দৃষ্টিশক্তি লোপ পেয়েছিল। আমার সঙ্গীরা আমাকে হাত ধরে দামাস্কাসে নিয়ে গেল।
{22:12} সেখানে অননীয় নামে এক ঈশ্বরভক্ত লোক ছিলেন। তিনি নিখুঁতভাবে শাস্ত্রবিধি পালন করতেন। সেখানকার স্থানীয় ইহুদীরা তাঁর সুখ্যাতি করত।
{22:13} তিনি আমার কাছে এসে দাঁড়ালেন। বললেন, ‘ভাই শৌল, তোমার দৃষ্টিশক্তি ফিরে আসুক।’ আমি সেই মুহূর্তে দৃষ্টি পিরে পেয়ে তাঁকে দেখলাম।
{22:14} তিনি বললেন, ‘আমাদের পিতৃপুরুষের আরাধ্য ঈশ্বর তাঁর ইচ্ছা জানবার জন্য, তাঁরই প্রেরিত ধর্মময় পুরুষের দর্শনলাভের জন্য ও তাঁর মুখনিঃসৃত বাণী শ্রবণের জন্য তোমাকে মনোনীত করেছেন।
{22:15} তুমি যা দেখেছ ও শুনেছ, সমস্ত জগতের কাছে তা তোমাকে ঘোষণা করতে হবে।
{22:16} তাহলে আর দেরী কেন? ওঠ, তাঁর নামে বাপ্তিষ্ম গ্রহণ কর। স্মরণ কর তাঁর নাম। ধুয়ে যাক তোমার সর্বপাপ।’
{22:17} জেরুশালেমে ফিরে এসে আমি যখন মন্দিরে প্রার্থনা করছিলাম, তখন আমি দিব্যদর্শন লাভ করলাম।
{22:18} দেখলাম, প্রভু আমাকে বলছেন, ‘শিগ্গির জেরুশালেম থেকে চলে যাও কারণ আমার সম্বন্ধে তোমার সাক্ষ্য এখানকার লোক গ্রহণ করবে না।’
{22:19} তখন আমি বললাম, প্রভু ওরা সকলেই জানে যে ইহুদী সমাজের প্রতিটি সমাজভবনে আমি গিয়েছি এবং যারা তোমাতে বিশ্বাস করেছে, তাদের বন্দী করে প্রহার করেছি।
{22:20} তোমার অড়ুগামী স্তিফানকে যখন হত্যা করা হচ্ছিল, তখন আমি নিজে পাশেই দাঁড়িয়েছিলাম এবং তাদের সমর্থন করছিলাম আর হত্যাকারীদের পোষাক পাহারা দিচ্ছিলাম।
{22:21} তিনি আমাকে বললেন, ‘চলে যাও, কারণ আমি তোমাকে অনেক দূরে, অইহুদীদের কাছে পাঠাব।’
{22:22} এই পর্যন্ত সকলে পৌলের কথা শুনল। তারপর চীৎকার করে বলতে লাগল, ওকে নিয়ে যাও। হত্যা কর। ও বেঁচে থাকার যোগ্য নয়।
{22:23} চীৎকার করতে করতে তারা নিজেদের গায়ের কাপড় উড়াতে লাগলো আর বাতাসে ধূলো ছড়াতে লাগলো।
{22:24} রোমীয় সেনানায়ক তখন পৌলকে দুর্গের ভিতরে নিয়ে যাবার আদেশ দিয়ে বললেন যেন তাঁকে চাবুক মেরে তাঁর বিরুদ্দে ওদের বিক্ষোভের কারণ জেরা করে জেনে নেওয়া হয়।
{22:25} সৈন্যরা চাবুক মারার জন্য যখন পৌলকে বাঁধল তখন তিনি পাশে দাঁড়িয়ে থাকা একজন সেনাপতিকে বললেন, একজন রোমীয় নাগরিককে বিনা বিচারে চাবুক মারা কি আইনসঙ্গত?
{22:26} সেই সেনাপতি এ কথা শুনে সেনানায়ককে গিয়ে বললেন, ‘আপনি এ কি করছেন? এই লোকটি যে রোমীয় নাগরিক।
{22:27} সেনানায়ক তখন পৌলের কাছে এসে জিজ্ঞাসা করলেন সত্যি করে বল তুমি কি রোমের নাগরিক? তিনি বললেন, হ্যাঁ।
{22:28} সেনানায়ক তাঁকে বললেন, প্রচুর অর্থ ব্যয় করে আমাকে এই নাগরিকত্ব অর্জন করতে হয়এছে। পৌল বললেন, আমি কিন্তু জন্মসূত্রেই রোমীয় নাগরিক।
{22:29} তখন যারা জেরা করতে যাচ্ছিল তারা সঙ্গে সঙ্গে তাঁকে ছেড়ে দিল। রোমীয় নাগরিক পৌলকে শৃঙ্খলাবদ্ধ করেছিলেন বলে সেনানায়ক নিজেও খুব ভীত হয়ে পড়লেন।
{22:30} পরের দিন পৌলের বিরুদ্ধে ইহুদীদের প্রকৃত অভিযোগ কি, সেনানায়ক তা নির্ধারণ করতে চাইলেন। তাই তিনি পৌলকে শৃঙ্খলমুক্ত করলেন এবং মুখ্যপুরোহিতদের ও সমাজপতি পরিষদের সমস্ত সদস্যদের তাঁর সঙ্গে দেখা করতে আদেশ দিলেন। তারপর তিনি পৌলকে নিয়ে তাঁদের সামনে দাঁড় করিয়ে দিলেন।
{i23:1} সমাজপতি পরিষদের সামনে পৌল
{23:1} পৌল সমাজপতি পরিষদের সদস্যদের দিকে তাকিয়ে বললেন, বন্ধুগণ, আজকের এই দিনটি পর্যন্ত সারাটি জীবন আমি নিখুঁতভাবে কাটিয়েছি, ঈশ্বরের সাক্ষাতে আমার বিবেক নির্মল।
{23:2} এ কথা শুনে প্রধান পুরোহিত অননিয়, তাঁর পাশে যারা দাঁড়িয়েছিল তাদের পৌলের মুখে আঘাত করতে আদেশ দিলেন।
{23:3} পৌল তখন তাঁকে বললেন, ঈশ্বর তোমাকে আঘাত করবেন। তুমি চূণকাম করা দেওয়াল! বিধানসঙ্গতভাবে তুমি আমার বিচার করতে বসেছ অথচ বিধান বিরুদ্ধভাবে আমাকে আঘাত করার আদেশ দিচ্ছ?
{23:4} যারা সেখানে দাঁড়িয়েছিল তারার তাঁকে বলল, তুমি ঈশ্বরের প্রধান পুরোহিতকে অপমান করছ।
{23:5} পৌল বললেন, আমি জানতাম না ভাই যে উনি প্রধান পুরোহিত। কারণ শাস্ত্রে লেখা আছেঃ ‘তোমার স্বজাতির কোন কর্তৃপক্ষকে কটূ কথা বলো না।’
{23:6} সমবেত জনতার মধ্যে ফরিশী ও সদ্দুকী সম্প্রদায়ভুক্ত লোকজন দেখে পৌল সভাকে উদ্দেশ্য করে বললেন, ভাইসব, আমি একজন ফরিসী। জন্মসূত্রে এবং শিক্ষাদীক্ষাতেও ফরিসী। মৃতদের পুনরুত্থানে আমি বিশ্বাস করি বলেই আজ আমার বিচার করা হচ্ছে।
{23:7} একথা বলার সঙ্গে সঙ্গে ফরিশী ও সদ্দূকীদের মধ্যে ঝগড়া বেধে গেল এবং সভা দু'দলে ভাগ হয়ে গেল। (
{23:8} কারণ সদ্দুকীরা পুনরুত্থান, স্বর্গদূত ও আত্মায় বিশ্বাস করে না কিন্তু ফরিশীরা এ সবই বিশ্বাস করে।)
{23:9} ফলে প্রচণ্ড বাকবিতণ্ডা আরম্ভ হয়ে গেল। তখন ফরিশীদের মধ্যে থেকে কয়েকজন শাস্ত্র বিশারদ উঠে দাঁড়িয়ে দৃঢ় প্রতিবাদ জানিয়ে বললেন, এই লোকটার কোন অপরাধ আমরা দেখতে পাচ্ছি না। হয়তো কোন আত্মা বা কোন স্বর্গদূত বাস্তবিকই এর সঙ্গে কথা বলেছিলেন!
{23:10} এইভাবে তর্ক যখন চরমে পৌঁছেছে তখন সেনানায়কের ভয় হল যে হয়তো বা তারা পৌলকে ছিঁড়ে টুকরো টুকরো করে ফেলব। তাই তিনি পৌলকে ভীড়ের মধ্যে থেকে বার করে এনে দুর্গের মধ্যে নিয়ে যেতে আদেশ দিলেন।
{23:11} সেই দিনই রাত্রিবেলায় প্রভু পৌলের সামনে দাঁড়িয়ে বললেন, সাহস রাখ। জেরুশালেমে আমার সম্বন্ধে যেভাবে সাক্ষ্য দিয়েছ, রোমেও তোমাকে সেই ভাবে সাক্ষ্য দিতে হবে।
{i23:12} পৌলের জীবননাশের ষড়যন্ত্র
{23:12} পরের দিন ইহুদীরা সমবেত হয়ে ষড়যন্ত্র করল। তাদের মধ্যে কয়েকজন শপথ নিল যে, পৌলকে হত্যা না করে তারা কোন খাদ্য কিম্বা পানীয় গ্রহণ করবে না।
{23:13} চল্লিশ জনেরও বেশী এই ষড়যন্ত্রে লিপ্ত ছিল।
{23:14} তারা মুখ্য পুরোহিত ও প্রধান নেতাদের কাছে গিয়ে বলল: পৌলকে হত্যা না করা পর্যন্ত আমরা খাদ্য বা পানীয় গ্রহণ করব না বলে কঠিন শপথে আবদ্ধ হয়েছি।
{23:15} সুতরাং পৌলের সম্বন্ধে আরও তদন্ত করার ছল করে পরিষদের সদস্য সমেত আপনারা সেনানায়কের কাছে বলে পাঠান যেন পৌলকে আপনাদের সামনে আনা হয়। আমরা ঠিক করেছি, সে কাছে আসার সঙ্গে সঙ্গে আমরা তাকে হত্যা করব।
{23:16} পৌলের ভাগিনেয় তাদের এই ষড়যন্ত্রের কথা জানতে পেরে দুর্গের ভতরে পৌলের কাছে গিয়ে এ কথা বলে দিল।
{23:17} পৌল তখন একজন সেনাপতিকে ডেকে বললেন, এই যুবককে সেনানায়কের কাছে নিয়ে যান। তাঁকে এর কছু কথা বলার আছে।
{23:18} সেই কর্মচারী তাকে সেনানায়কের কাছে নিয়ে গিয়ে বলল, বন্দী পৌল আমাকে ডেকে এই ব্যক্তিকে আপনার কাছে নিয়ে আসতে বলেছে। আপনাকে এর কিছু কথা বলার আছে।
{23:19} সেনানায়ক তাকে একান্তে নিয়ে গিয়ে বললেন, আমাকে তুমি কি বলতে চাও?
{23:20} সে বলল, ইহুদীরা সবাই পরামর্শ করেছে যে, আগামীকাল তারা পৌলকে সমাজপতি পরিষদের সামনে উপস্থিত করার জন্য আপনাকে বলবে। এমন ভাণ করবে যেন তারা তাঁর সম্বন্ধে আরও তদন্ত করতে চায়।
{23:21} কিন্তু তাদের কথায় কান দেবেন না। ওরা চল্লিশ জনেরও বেশী লোক তাঁর জন্য ওৎ পেতে আছে। ওরা শপথ নিয়েছে যে, পৌলকে হত্যা না করা পর্যন্ত খাদ্য কিম্বা পানীয় কিছুই গ্রহণ করবে না। এখন তারা প্রস্তুত হয়ে আপনার অপেক্ষায় আছে।
{23:22} সেনাপতি তাকে বললেন, তুমি যে আমাকে এই সংবাদ দিয়েছ, একথা কাউকে বলো না। এই কথা বলে তাকে বিদায় দিলেন।
{i23:23} রাজ্যপাল ফেলিক্সের দরবারে পৌল
{23:23} তারপর সেনানায়ক তাঁর দুজন সেনাপতিকে ডেকে বললেন, আজ রাত্রি নটার সময় দুশো সৈন্য নিয়ে সীজারিয়াতে যাবা জন্য প্রস্তুত হও। এ ছাড়াও সঙ্গে নাও সত্তর জন ঘোড়সওয়ার সৈন্য এবং দুশো জন বর্শাধারী সৈন্য।
{23:24} সেই সঙ্গে পৌলের জন্য আরো কয়েকটা অশ্ব মজুত রেখো। তাকে নিরাপদে সোজা নিয়ে যাও রাজ্যপাল ফেলিক্সের কাছে।
{23:25} তারপর সেনাপতি এই মর্মে একটা চিঠি লিখলেন,
{23:26} ‘মহামহিম রাজ্যপাল ফেলিক্সের সমীপে ক্লডিয়াস লিসিয়াসের অভিবাদন।
{23:27} ইহুদীরা এই ব্যক্তিকে হত্যা করার জন্য আক্রমণ করেছিল এবং হত্যা করতে প্রায় উদ্যত হয়েছিল। যখন আমি জানতে পারলাম যে, এই ব্যক্তি রোমীয় নাগরিক তখন আমি আমার সৈন্যদের নিয়ে গিয়ে তাকে উদ্ধার করলাম।
{23:28} তারপর তার বিরুদ্ধে তাদের কি অভিযোগ তা জানবার জন্য তাকে সমাজপতি পরিষদের সামনে নিয়ে গেলাম।
{23:29} সেখানে আমি জানলাম যে তার বিরুদ্ধে ওদের অভিযোগ ওদের বিধানশাস্ত্রের বিতর্কিত বিষয়ে। কিন্তু সেই অভিযোগ তার মৃত্যুদণ্ড বা কারাদণ্ড হতে পারে না।
{23:30} শেষে যখন সংবাদ পেলাম যে এই ব্যক্তির বিরুদ্ধে একটা ষড়যন্ত্র চলছে তখন সঙ্গে সঙ্গে তাকে আমি আপনার কাছে পাঠিয়ে দিলাম এবং তার বিরুদ্ধে অভিযোগকারীদের আদেশ দিলাম যে এর বিরুদ্ধে তাদের যে বক্তব্য আছে তা যেন আপনার কাছে পেশ করে।’
{23:31} সৈন্যরা নির্দেশমত রাত্রিবেলায় পৌলকে নিয়ে গেল এ্যাণ্টিপ্যাট্রিস-এ।
{23:32} তার পরের দিন তারা পৌলকে বাকী পথ নিয়ে যাওয়অর জন্য অশ্বারোহী সৈন্যদের জিম্মায় রেখে দুর্গে ফিরে গেল।
{23:33} সীজারিয়াতে পৌঁছে তারা সেই চিঠিটা রাজ্যপালকে দিল এবং পৌলকে তাঁর সামনে উপস্থিত করল।
{23:34} রাজ্যপাল চিঠি পড়ে জানতে চাইলেন যে পৌল কোন প্রদেশের লোক। যখন তিনি জানলেন যে পৌল সিলিসিয়া প্রদেশের অধিবাসী, তিনি বললেন,
{23:35} তোমার বিরুদ্ধে অভিযোগকারীরা এলে আমি তোমার কথা শুনব। তারপরে তিনি তাঁর সদর দপ্তর, হেরোদের প্রাসাদের পৌলকে প্রহরাধীনে রাখার আদেশ দিলেন।
{i24:1} পৌলের বিরুদ্ধে ইহুদীদের অভিযোগ
{24:1} পাঁচদিন পরে প্রধান পুরোহিত অননিয় কয়েকজন প্রধান নেতা ও টারটুলাস নামে একজন উকিলকে সঙ্গে নিয়ে গেলেন এবং পৌলের বিরুদ্ধে রাজ্যপালের কাছে অভিযোগ দায়ের করলেন।
{24:2} পৌলকে ডেকে আনা হলে টারটুলাস তাঁর মামলার সওয়াল শুরু করলেন, মহামান্য ফেলিক্স, আপনার সুশাসনে আমরা অখণ্ড শান্তি ভোগ করছি। আপনার দূরদর্শিতায় দেশের মঙ্গলের জন্য অনেক সংস্কার সাধন করা হয়েছে।
{24:3} সর্বস্থানে সর্বতোভাবে কৃতজ্ঞচিত্তে আমরা তা গ্রহণ করেছি।
{24:4} আমি আপনার বেশি সময় নষ্ট করতে চাই না। শুধু নিবেদন এই, দয়া করে আমার এই সংক্ষিপ্ত বক্তব্য শুনুন,
{24:5} আমরা দেখেছি এই লোকটি খুবই বিপজ্জনক। এ নাসরতী সম্প্রদায়ের একজন সর্দার বিশেষ। সারা পৃথিবী জুড়ে এই ব্যক্তি ইহুদীদের মধ্যে অন্তর্বিরোধের ইন্ধন জোগাচ্ছে।
{24:6} এমন কি আমাদের মন্দিরকে পর্যন্ত অশুচি করতে এ চেষ্টা করেছিল।*
{24:7} কিন্তু আমরা ওকে গ্রেপ্তার করেছি।
{24:8} আমরা ওর বিরুদ্ধে যে অভিযোগ এনেছি, আপনি স্বয়ং ওকে জেরা করলে তার সত্যতা জানতে পারবেন।
{24:9} এতে অন্য ইহুদীরাও তাদের সঙ্গে যোগ দিয়ে সেই অভিযোগ সমর্থন করল।
{i24:10} পৌলের আত্মপক্ষ সমর্থন
{24:10} রাজ্যপাল পৌলকে তাঁর বক্তব্য বলতে ইঙ্গিত করলে পৌল বলতে আরম্ভ করলেন, আমি জানি, বহু বছর ধরেই আপনারা এই দেশের উপর ন্যায়বিচার করছেন। তাই আমি নির্ভয়ে আত্মপক্ষ সমর্থন করছি।
{24:11} আপনি নিজেই ঘটনার সত্যতা যাচাই করতে পারবেন। আজ থেকে বারোদিনের বেশি হয়নি আমি জেরুশালেমে গিয়েছিলাম উপাসনা করতে।
{24:12} তখন এরা মন্দিরে বা ইহুদী সমাজভবনে অথবা শহরের কোথাও আমাকে কারো সঙ্গে তর্কবিতর্ক করতে বা জনতাকে উত্তেজিত করতে দেখেনি।
{24:13} ওরা আমার বিরুদ্ধে যে অভিযোগ এনেছে তার প্রমাণ ওরা দিতে পারবে না।
{24:14} কিন্তু আমি আপনার কাছে স্বীকার করছি যে, ওরা যাকে সম্প্রদায় বলছে, খ্রীষ্টপন্থী সেই নতুন মতাদর্শের আমি অনুরাগী। সেই মত অনুযায়ী আমি আমাদের পিতৃপুরুষের আরাধ্য ঈশ্বরের উপাসনা করি। মোশির বিধানশাস্ত্রে এবং নবীদের লেখা গ্রন্থের সবকিছু আমি বিশ্বাস করি,
{24:15} ওদেরই মত আমি ঈশ্বরে নির্ভর করি ও এই প্রত্যাশা পোষণ করি যে ধার্মিক অথবা অধার্মিক সকলেই পুনরুত্থিত হবে।
{24:16} সেজন্য ঈশ্বর ও মানুষের কাছে আমি সর্বদাই আমার বিবেক নির্মল রাখতে চেষ্টা করি।
{24:17} বেশ কয়েক বছর পরে আমি আমার স্বজাতীয়দের জন্য কিছু ত্রাণসামগ্রী নিয়ে এসেছিলাম এবং মন্দিরে বলি উৎসর্গ করতে গিয়েছিলাম।
{24:18} আমি আনুষ্ঠানিকভাবে শুদ্ধ হয়ে উপাসনায় রত ছিলাম সেই অবস্থায় এরা আমাকে গ্রেপ্তার করেছে। আমার সঙ্গে কোন লোকজন ছিল না বা তখন কোন গোলমালও ছিল না।
{24:19} কিন্তু এশিয়া প্রদেশ থেকে আগত কয়েকজন ইহুদী সেখানে ছিল। আমার বিরুদ্দে তাদের যদি কোন অভিযোগ থেকে থাকে তাহলে আপনার কাছে তাদেরই আসা উচিত।
{24:20} তা যদি না হয় তাহলে এখানে যারা উপস্থিত আছে, তারাই বলুক যে, সমাজপতি পরিষদের সমমুখে আমাকে উপস্থিত করার আগে তারা আমার কোন অপরাধ আবিষ্কার করেছিল কি না?
{24:21} কেবলমাত্র সভার মাঝখানে দাঁড়িয়ে সেদিন খোলাখুলিভাবে ঘোষণা করেছিলাম যে, আমি মৃতদের পুনরুত্থানে বিশ্বাস করি। তাই আজ আমি আপনাদের বিচারাধীন।
{24:22} ফেলিক্স সেই নতুন খ্রীষ্টপন্থী আদর্শ সম্বন্ধে বিশেষভাবে অবহিত ছিলেন বলেই অভিযোগকারীদের বিদায় দিয়ে বললেন, সেনাপতি লিসিয়াস এলে আমি আপনাদের মামলার নিষ্পত্তি করব।
{24:23} তারপর হাবিলদারদের আদেশ দিলেন যেন পৌলকে নজরবন্দী করে রাখা হয় এবং তাঁর বন্ধু-বান্ধবদের তাঁর সঙ্গে সাক্ষাৎ করতে ও সাহায্য করতে বাধা দেওয়া না হয়।
{24:24} কয়েকদিন পরে ফেলিক্স তাঁর স্ত্রী দ্রুসিল্লাকে নিয়ে সেখানে গেলেন। দ্রুসিল্লা ছিলেন ইহুদী। তিনি পেলকে ডেকে পাঠিয়ে তাঁর কাছে যীশু খ্রীষ্টে বিশ্বাস স্থাপন সম্বন্ধে তাঁর কথা শুনলেন।
{24:25} আলোচনা প্রসঙ্গে যখন নীতিবোধ, আত্মসংযম এবং আগামী বিচারের দিনের কথা উঠল তখন ফেলিক্স সন্ত্রস্ত হয়ে বললেন, আচ্ছা, আজ এই পর্যন্ত থাক। সময় সুযোগ মত আমি আবার তোমায় ডেকে পাঠাব।
{24:26} তিনি আশা করেছিলেন, পৌল হয়তো তাঁকে কিছু ঘুষ দেবেন। তাই তিনি প্রায়ই তাঁকে ডেকে পাঠিয়ে কথাবার্তা বলতেন।
{24:27} দুবছর এভাবে কেটে গেল। এর মধ্যে পোর্সিয়াস ফেস্টাস ফেলিক্সের পদে অধিষ্ঠিত হলেন। ফেলিক্স ইহুদীদের খুশী করার জন্য পৌলকে কারারুদ্ধ রেখেই চলে গেলেন।
{i25:1} সীজারের দরবারে পৌলের আপীল
{25:1} তিন দিন পর নিয়োগপত্র পেয়ে ফেস্টাস সীজারিয়া থেকে জেরুশালেমে গেলেন।
{25:2} তখন মুখ্য পুরোহিতেরা ও বিশিষ্ট ইহুদী নেতৃবৃন্দ পৌলের বিরুদ্ধে তাঁর কাছে আবার নালিশ করলেন এবং অনুরোধ জানিয়ে বললেন
{25:3} যেন পৌলকে জেরুশালেমে আনানো হয় কারণ তাঁরা পৌলকে পথেই হত্যা করার ষড়যন্ত্র করেছিলেন।
{25:4} ফেস্টাস বললেন, পৌল এখন সীজারিয়অতে আছেন। শিগ্গিরই আমি সেখানে যাব।
{25:5} আপনাদের নেতৃবৃন্দ আমার সঙ্গে চলুন। যদি পৌল কোন অপরাধ করে থাকে তাহলে সেখানেই তাঁরা অভিযোগ আনুন।
{25:6} জেরুশালেম তাঁদের সঙ্গে আট-দশদিন কাটিয়ে ফেস্টাস সীজারিয়াতে গেলেন। পরের দিন তিনি বিচারসভায় গিয়ে আসন গ্রহণ করলেন এবং পৌলকে সেখানে হাজির করতে আদেশ দিলেন।
{25:7} তিনি এলে জেরুশালেম থেকে আগত ইহুদীরা তাঁকে ঘিরে দাঁড়িয়ে তাঁর বিরুদ্ধে অনেক গুরুতর অভিযোগ করতে লাগলেন যা তাঁদের পক্ষে প্রমাণ করা সম্ভব ছিল না।
{25:8} পৌল তখন বললেন, ইহুদীদের বিধান শাস্ত্র বা তাদের মন্দির অথবা সীজারের বিরুদ্ধে আমি কেআন অপরাধ করিনি।
{25:9} ফেস্টাস কিন্তু ইহুদীদের খুশী করার জন্য পৌলকে বললেন, তুমি কি জেরুশালেমে গিয়ে আমার সাক্ষাতে এসব অভিযোগের বিচার নিষ্পত্তি চাও?
{25:10} পৌল বললেন, আমি সীজারের বিচারসভায় দাঁড়িয়ে আছি, এখানেই আমার বিচার করতে হবে। আপনি ভাল করেই জানেন যে ইহুদীদের বিরুদ্ধে আমি কোন অপরাধই করিনি।
{25:11} আমি যদি অপরাধী হই এবং মৃত্যুদণ্ডের যোগ্য এমন কিছু করে থাকি তাহলে আমি তার দণ্ড এড়াতে চাই না। কিন্তু আমার বিরুদ্ধে তাদের অভিযোগেরর কোন সত্যতা যদি না থাকে তাহলে কেউ আমাকে ওদের হাতে তুলে দিতে পারে না। আমি সীজারের কাছে আপীন করেছি।
{25:12} তখন ফেস্টাস তাঁর উপদেষ্টাদের সঙ্গে পরামর্শ করে বললেন, তুমি সীজারের কাছে আপীল করেছ। অতএব তেআমাকে সীজারের কাছে যেতে হবে।
{25:13} কযেকদিন পরে রাজা আগ্রিপ্প ও বের্ণিস এলেন সীজারিয়াতে ফেস্টাসকে অভিনন্দন জানাতে।
{25:14} সেখানে তাঁরা বেশ কিছুদিন থাকলেন। ফেস্টাস তখন রাজার কাছে পৌলের মামলায় বিষয় উপস্থাপন করলেন, বললেন, এখানে একজন লোক আছে, ফেলিক্স তাঁকে বন্দী করেছিলেন।
{25:15} আমি যখন জেরুশালেমে ছিলাম তখন ইহুদীদের মুখ্য পুরোহিতেরা ও সমাজের প্রবীণ নেতারা তার বিষয় আমাকে জানিয়ে দণ্ডাজ্ঞা প্রার্থনা করেছিলেন।
{25:16} আমি তাদের বলেছিলাম যে, অভিযুক্ত ব্যক্তিকে অভিযোগকারীদের সামনে দাঁড়িয়ে তাদের আনা অভিযোগ খণ্ডনের সুযোগ দেবার আগে কাউকে হস্তান্তর করার প্রথা রোমীয়দের নেই।
{25:17} তারা তখন একসঙ্গে এখানে এল। আমি আর দেরী না করে পরের দিনই বিচারসভায় আসন গ্রহণ করলাম ও লোকটিকে উপস্থিত করার আদেশ দিলাম।
{25:18} অভিযোগকারীরা তার বিরুদ্ধে আমি যা ভেবেছিলাম তেমন কোন অভিযোগ আনতে পারেনি।
{25:19} তবে তাদের ধর্মীয় কতকগুলি বিশিষ্ট প্রথাসংক্রান্ত ব্যাপারে ও যীশু নামে একজন মৃত ব্যক্তিকে নিয়ে তাদের মধ্যে ঝগড়া চলছে। পৌলের সুনিশ্চিত দাবী, তিনি জীবিত।
{25:20} আমি তখন এই সমস্যা সমাধানের কোন সূত্র না পেয়ে নিরুপায় হয়ে তাকে জিজ্ঞাসা করলাম যে সে এ বিষযে বিচারের জন্য জেরুশালেমে যেতে চায় কি না।
{25:21} কিন্তু পৌল সম্রাটের কাছে বিচার লাভের আবেদন জানিয়ে হাজতে থাকতে চেয়েছে। তাই সীজারের কাছে না পাঠানো পর্যন্ত তাকে আমি আটক রাখার আদেশ দিয়েছি।
{25:22} আগ্রিপ্প ফেস্টাসকে বললেন, আমি নিজে ঐ লোকটির কথা শুনতে চাই। ফেস্টাস বললেন, আগামীকাল শুনবেন।
{25:23} পরের দিন তাই আগ্রিপ্প ও বের্ণিস বিপুল সমারোহ সেনাপতি ও নগরের বিশিষ্ট ব্যক্তিদের নিয়ে সভাগৃহে প্রবেশ করলেন। তারপর ফেস্টাসের আদেশে পৌলকে সেখানে নিয়ে যাওয়া হল।
{25:24} ফেস্টাস বললেন, রাজা আগ্রিপ্প এবং সমবেত ভদ্রমণ্ডলী, এই যে লোকটিকে আপনারা দেখছেন, ইহুদী সম্প্রদায় জেরুশালেমে এবং এখানে এর বিরুদ্ধে আমার কাছে অভিযোগ জানিয়েছিল, চীৎকার করে বলেছিল, যে ওর বেঁচে থাকা উচিত নয়।
{25:25} কিন্তু আমি দেখলাম মৃত্যুদণ্ডের যোগ্য কোন অপরাধ এ করেনি। সে নিজে যখন সম্রাটের কাছে আপীল করেছে, আমি একে তাঁর কাছে পাঠানোই স্থির করেছি।
{25:26} কিন্তু মাননীয় সম্রাটের কাছে এর সম্বন্ধে নিশ্চিতভাবে আমার লিখে জানাবার কিছুই নেই। তাই আপনাদের সামনে একে এনেছি। রাজা আগ্রিপ্প, বিশেষ করে আপনার কাছে এনেছি, যাতে ওকে জিজ্ঞাসাবাদ করে লেখার মত কিছু পেতে পারি।
{25:27} কারণ একজন বন্দীর বিরুদ্ধে কি অভিযোগ তা না জানিয়ে তাকে পাঠানো যুক্তিসঙ্গত নয়।
{i26:1} আগ্রিপ্পের সম্মুখে পৌলের আত্মপক্ষ সমর্থন
{26:1} আগ্রিপ্প পৌলকে বললেন, আত্মপক্ষ সমর্থন করার জন্য তোমাকে অনুমতি দেওয়া হল। পৌল তখন হাত সামনে মেলে ধরে আত্মপক্ষ সমর্থনে বলতে আরম্ভ করলেনঃ
{26:2} রাজন আগ্রিপ্প! আমি নিজেকে সৌভাগ্যবান মনে করছি এইজন্য যে ইহুদীদের আনীত সমস্ত অভিযোগের বিরুদ্ধে আমি আজ আপনার সামনে আত্মপক্ষ সমর্থন করার সুযোগ পেয়েছি।
{26:3} ইহুদীদের সমস্ত প্রথা ও মতবিরোধের সঙ্গে আপনি বিশেষভাবে পরিচিত। তাই আমার নিবেদন, ধৈর্য ধরে আমার কথাগুলি শুনুন।
{26:4} সমস্ত ইহুদীই জানে, যুবক বয়স থেকে আমি কিভাবে জীবনযাপন করেছি। তারা জানে জীবনের প্রথম থেকেই আমি আমার নিজের শহরে এবং জেরুশালেমে বাস করেছি।
{26:5} তারা আমায় বহুদিন ধরেই জানে যে আমি আমাদের ধর্মের সবচেয়ে রক্ষণশীল অংশ ফরিশী সম্প্রদায়ভুক্ত। ইচ্ছে করলে এর প্রমাণ তারা দিতে পারে।
{26:6} ঈশ্বর আমাদের পিতৃপুরুষদের কাছে যে প্রতিশ্রুতি দিয়েছিলেন, আমি তারই পূর্ণতার প্রত্যাশায় রযেছি বলে আজ আমাকে বিচারের জন্য এখানে দাঁড়াতে হয়েছে।
{26:7} যে প্রতিশ্রুতি পূর্ণতালাভের প্রত্যাশায় আমাদের জাতির দ্বাদশ বংশ একনিষ্ঠভাবে দিবারাত্রি প্রার্থনা জানিয়েছে, মহারাজ! সেই প্রত্যাশার জন্যই আমি ইহুদীদের দ্বারা অভিযুক্ত।
{26:8} ঈশ্বরর মৃতকে পুনরুত্থিত করতে পারেন, আপনাদের কাছে কেন এ কথা অবিশ্বাস্য বলে মনে হয়?
{26:9} আমি একসময় ভেবেছিলাম, নাসরতের যীশুর সক্রিয় বিরোধিতা করাই আমার কর্তব্য।
{26:10} জেরুশালেমে আমি তাই-ই করেছিলাম। মুখ্য পুরোহিতদের দেওয়া সনদের বলে আমি বহু ঈশ্বরভক্ত নিরীহ ব্যক্তিকে বন্দী করেছি। শুধু তাই নয়, ওদের মৃত্যুদণ্ড দেওয়ার ব্যাপারে ওদের বিপক্ষে ভোট দিয়েছি।
{26:11} ওদের ধর্মবিশ্বাস থেকে বিচ্যুত করার জন্য কতবার আমি ওদের সমাজভবনে শাস্তি দিয়েছি। ওদের প্রতি হিংস্র উন্মত্ততায় বিদেশের শহরে পর্যন্ত আমি ওদের নির্যাতন করেছি।
{26:12} এই উদ্দেশ্যে মুখ্য পুরোহিতদের কাছ থেকে পূর্ণ সনদ নিয়ে আমি একবার দামাস্কাসে যাচ্ছিলাম।
{26:13} মহারাজ! পথের মাঝে দুপুরবেলা আমি দেখলাম, আকাশ থেকে সূর্যের চেয়েও উজ্জ্বল এক ঝলক আলো আমার ও আমার সহযাত্রীদের চারদিকে ঝলসে উঠল।
{26:14} আমরা মাটিতে পড়ে গেলাম। আমি শুনতে পেলাম একটি কণ্ঠস্বর হিব্রুভাষায় আমাকে বলছে, ‘শৌল, শৌল, কেন তুমি আমাকে নির্যাতন করছ? অঙ্কুশের মুখে মুষ্ট্যাঘাত করলে তুমিই আহত হবে।’
{26:15} আমি তখন জিজ্ঞাসা করলাম, ‘কে আপনি প্রভু?’ প্রভু বললেন, ‘আমি যীশ, যাঁকে তুমি নির্যাতন করছ।
{26:16} ওঠ, উঠে দাঁড়াও। তেআমাকে আমার দাস ও সাক্ষীরূপে নিযুক্ত করার উদ্দেশ্যে আমি তোমার সামনে আবির্ভূত হয়েছি। আজ যে তুমি আমাকে দেখেছ এবং ভবিষ্যতে যেভাবে আমি তেআমাকে দেখা দেব — সব কিছুর সাক্ষী তোমাকে হতে হবে।
{26:17} যাদের কাছে আমি তোমাকে পাঠাচ্ছি সেই সমস্ত ইহুদী ও অইহুদীদের হাত থেকে অমি তোমাকে উদ্ধার করব। আমি তোমাকে যাদের কাছে পাঠাচ্ছি,
{26:18} তুমি তাদের মর্মচক্ষু খুলে দেবে যেন তারা অন্ধকার থেকে আলোয় আসে, শয়তানের অধীনতাপাশ থেকে মুক্ত হয়ে ঈশ্বরের কাছে ফিরে আসে এবং আমার উপর বিশ্বাস স্থাপন করে পাপের ক্ষমা লাভ করতে পারে ও ঈশ্বরের নিজস্ব প্রজামণ্ডলীর অন্তর্ভুক্ত হতে পারে।’
{26:19} তাই, হে রাজন আগ্রিপ্প। আমি সেই দিব্যদর্শন অমান্য করিনি।
{26:20} সর্বপ্রথমে আমি দামাস্কাসে, তারপরে জেরুশালেমে এবং তারপর সমগ্র যিহুদীয়ার অধিবাসীদের কাছে ঘোষণা করলাম সেই কথা। সেখানকার অইহুদীদের কাছেও ঘোষণা করেছিলাম যেন তারা মনের গতিপথ পরিবর্তন করে ঈশ্বরের পথে ফেরে এবং নিজেদের কাজ দিয়ে সেই পরবর্তনের প্রমাণ দেয়।
{26:21} এই কারণে ইহুদীরা আমাকে মন্দিরে গ্রেপ্তার করে হত্যা করার চেষ্টা করেছিল।
{26:22} কিন্তু আজ পর্যন্ত ঈশ্বরের সহায়তায় আমি দাঁড়িয়ে আছি এবং ছোটবড় সকলের কাছে তাঁর সাক্ষ্যদান করছি। সমস্ত নবী ও মোশি যে ভবিষ্যদ্বাণী করে গেছেন, তার অতিরিক্ত আমি কিছুই বলিনি।
{26:23} তাঁরা বলেছিলেন, খ্রীষ্টকে যন্ত্রণাভোগ করতে হবে আর তিনিই মৃতদের মধ্য থেকে প্রথম পুনরুত্থিত হবেন এবং ইহুদী অইহুদী সকলের কাছে আলোকের বার্তা ঘোষণা করবেন।
{26:24} এইভাবে পৌল যখন আত্মপক্ষ সমর্থন করছিলেন তখন ফেস্টাস উচ্চকণ্ঠে বলে উঠলেন, পৌল তুমি উন্মাদ! অতিরিক্ত অধ্যয়নই তোমাকে উন্মাদ করেছে।
{26:25} পৌল বললেন, মহামান্য ফেস্টাস, আমি উন্মাদ নই। নিগূঢ় সত্যই আমি ব্যক্ত করছি।
{26:26} মহারাজ এ বিষয়ে খুব ভাল করেই জানেন। তাঁর কাছেই আমি সব কথা খোলাখুলি বলতে পারব। এই সমস্ত বিষয় সম্বন্ধে তিনি যে ওয়াকিবহাল নন, এ কথা আমি বিশ্বাস করি না কারণ ঘরের কোণে গোপনে এ ঘটনা ঘটেনি।
{26:27} মহারাজ আগ্রিপ্প, নবীদের আপনি বিশ্বাস করেন? আমি জানি, আপনি বিশ্বাস করেন।
{26:28} আগ্রিপ্প তখন পৌলকে বললেন, তুমি কি ভাবছ, এত অল্পেই আমাকে খ্রীষ্টানুসারী করতে পারবে?
{26:29} পৌল বললেন, অল্পই হোক বা বেশীই হোক, ঈশ্বরের কাছে আমার নিবেদন একটিই। শুধু আপনিই নন কিন্তু আজ যাঁরা আমার কথা শুনছেন — এই শিকলগুলো বাদে — তাঁরা সকলেই আমারই মত হোন।
{26:30} পৌলের এ কথার পর রাজা সভাভঙ্গ করলেন। রাজ্যপাল ও বের্ণিস এবং সমবেত সকলে তাঁর সঙ্গে উঠে দাঁড়ালেন।
{26:31} সভাস্থল ত্যাগ করার পর তাঁরা আলোচনা করে বললেন, এই লোকটি মৃত্যু বা কারাদণ্ডের যোগ্য কোন কাজ করেনি।
{26:32} আগ্রিপ্প ফেস্টাসকে বললেন, এই লোকটি যদি সীজারের কাছে আপীল না করত, তাহলে ওকে মুক্তি দেওয়া যেত।
{i27:1} পৌলের রোমযাত্রা
{27:1} যখন আমাদের জলপথে ইটালিতে যাওয়া স্থির হল তখন পৌল ও আর কয়েকজন বন্দীকে জুলিয়াসের হাতে অর্পণ করা হল। জুলিয়াস ছিলেন সম্রাট আগষ্টাসের রাজকীয় সেনাবাহিনীর নায়ক।
{27:2} আমরা আদ্রামিত্তিয়াম বন্দর থেকে একটি জাহাজে করে রওনা হলাম। এই জাহাজটির এশিয়া প্রদেশের বিভিন্ন বন্দর হয়ে যাবার কথা ছিল। ম্যাসিডনবাসী আরিস্টারকাস থেসালনিকা থেকে আমাদের সঙ্গ নিয়েছিলেন।
{27:3} পরের দিন আমরা সীদোনে গিয়ে পৌঁছালাম। জুলিয়াস পৌলের প্রতি খুব সদয় ছিলেন। তিনি পৌলকে বন্দুদের সঙ্গে দেখা করতে যাওয়ার অনুমতি দিয়েছিলেন যাতে তাঁদের কাছে গিয়ে একটু সেবাযত্ন পেতে পারেন।
{27:4} সীদোন ত্যাগের পর বাতাস প্রতিকূল থাকায় আমরা সাইপ্রাস দ্বীপের আড়াল দিয়ে যেতে লাগলাম।
{27:5} এইভাবে সিলিসিয়া ও পামফিলিয়ার সমুদ্র পার হয়ে গিয়ে পৌঁছালাম লিসিয়ার মুরা নামে একটি জায়গায়।
{27:6} সেখানে সেনাপতি আলেকজান্দ্রিয়ার একটি ইটালিগামী জাহাজ পেয়ে সেই জাহাজে আমাদের নিয়ে গেলেন।
{27:7} আমরা বেশ কয়েকদিন ধরে ধীরে ধীরে এগিয়ে যেতে লাগলাম এবং অতিকষ্টে নিদাস শহরে পৌঁছালাম। কিন্তু এ পথে বাতাসের গতি বিপরীতমুখী তাকায় আমরা ক্রীট দ্বীপের আড়াল দিয়ে সালমোনী অন্তরীপকে পাশে ফেলে চলতে লাগলাম।
{27:8} উপকূলের তীর ঘেঁসে বহুকষ্টে ‘সুন্দর’ পোতাশ্রয়ে গিয়ে পৌঁছালাম। জায়গাটা লাসেয়া শহরের কাছেই।
{27:9} এইভাবে অনেকদিন কেটে গেল। ইতিমধ্যে উপবাস পর্বও* শেষ হয়ে গিয়েছিল। এই সময় জলযাত্রাও খুব বিপজ্জনক হয়ে উঠল। পৌল তখন কর্তৃপক্ষকে পরামর্শ দিয়ে
{27:10} বললেন, মহাশয়, আমি দেখতে পাচ্ছি, এই জলযাত্রা খুবই বিপজ্জনক হবে এবং এতে নিদারুণ ক্ষতির সম্ভাবনা রয়েছে।
{27:11} কিন্তু সেনাপতি পৌলের কথায় কান না দিয়ে জাহাজের প্রধান নাবিক জাহাজের মালিকের কথাই শুনলেন।
{27:12} বন্দরটি শীতকাল কাটাবার পক্ষে বিশেষ সুবিধাজনক ছিল না। তাই অধিকাংশ যাত্রী সেই বন্দর পরিত্যাগ করার পক্ষপাতী ছিল এবং আশা করেছিল যদি তারা কোন রকমে ফিনিক্সে পৌঁছাতে পারে তাহলে সেখানেই শীতকাল কাটাবে। ফিনিক্স ক্রীটের একটি বন্দর। এর দক্ষিণ-পশ্চিম ও উত্তর-পশ্চিম দিক খোলা।
{i27:13} সমুদ্রে ঝড়
{27:13} দক্ষিণ দিক থেকে মৃদুমন্দ বাতাস বইতে শুরু হল, তখন সকলে ভাবল যে তাদের উদ্দেশ্য সফল হয়েছে। তাই তারা নোঙ্গর তুলে নিয়ে ক্রীট দ্বীপের তীর বেয়ে জাহাজ চালাতে লাগল।
{27:14} কিন্তু অল্পক্ষণের মধ্যেই ডাঙ্গার দিক থেকে প্রচণ্ড ঈশানী ঝড়ের তাণ্ডব শুরু হয়ে গেল।
{27:15} ঝড়ের দাপটে জাহাজ সামলাতে না পেরে আমরা হাল ছেড়ে দিলাম। ঝড়ের টানে জাহাজ চলতে লাগল।
{27:16} ছোট্ট দ্বীপ কৌদার* ধার ঘেঁসে চলতে চলতে অতি কষ্টে আমরা জাহাজের ডিঙ্গিখানাকে আয়ত্তে আনলাম।
{27:17} জাহাজের পাটাতনের ওপরে ডিঙ্গিখানাকে তুলে নিয়ে মাঝিমাল্লারা সেটা দিয়ে জাহাজের খেআলটা মজবুত করে নিল। তারপর বালির চড়ায় আটকে যাবার ভয়ে তারা জাহাজের পাল নামিয়ে বাতাসের মুখে জাহাজ ছেড়ে দিল।
{27:18} তখন আমরা বিক্ষুব্ধ ঝড়ের প্রচণ্ড দোলায় দুলতে লাগলাম। তাই পরের দিন জাহাজ থেকে সমস্ত পণ্যসম্ভার ফেলে দেওয়া আরম্ভ করল।
{27:19} তৃতীয় দিনে তারা নিজের হাতে জাহাজের সমস্ত যন্ত্রপাতি ফেলে দিল।
{27:20} বহুদিন আমরা সূর্য অথবা তারার মুখ দেখতে পাইনি। প্রচণ্ড ঝড় উন্মত্তের মত বয়ে চলেছিল। শেষ পর্যন্ত আমরা বাঁচার আশা ছেড়ে দিলাম।
{27:21} দীর্ঘদিন যাত্রীদের উপবাসে কাটতে লাগল। পৌল তখন তাদের কাছে গিয়ে বললেন, বন্ধুগণ, আপনারা যদি আমার কথা শুনতেন এবং ক্রীট থেকে যাত্রা না করতেন তাহলে এতখানি ক্ষতি আপনাদের হত না।
{27:22} এখন আপনাদের কাছে আমার অনুরোধ, সাহস হারাবেন না। শুধু এই জাহাজের ক্ষতি ছাড়া আপনাদের মধ্যে কারো কোন ক্ষতি হবে না।
{27:23} আমি যে ঈশ্বরের দাস, যাঁর আরাধনা আমি করি, সেই ঈশ্বরের দূত গত রাত্রে আমার সামনে আবির্ভূত হয়ে বলেছেন,
{27:24} ‘ভয় পেয়ো না পৌল, সীজারের সামনে তোমাকে উপস্থিত হতে হবে। ঈশ্বর অনুগ্রহ করেছেন তাই তোমার এই সহযাত্রীদের প্রাণরক্ষা হবে।’
{27:25} তাই বন্ধুগণ, সাহস হারাবেন না। আমি বিশ্বাস করি যে ঈশ্বর আমার কাছে যা ব্যক্ত করেছেন, নিশ্চিতভাবে তা ঘটবেন।
{27:26} যদিও এখন এই ঝড় আমাদের কোন এক দ্বীপে নিয়ে গিয়ে ফেলবে।
{27:27} চোদ্দ দিনের দিন রাত্রেও আমরা আদ্রিয়া সাগরে হাল ছাড়া হয়ে বিক্ষিপ্তভাবে ভেসে বেড়াচ্ছিলাম। প্রায় মাঝরাত নাগাদ নাবিকদের মনে হল যে তারা ডাঙ্গার কাছাকাছি এসে পড়েছে।
{27:28} তারা সেখানকার জল মেপে দেখল, সেখানে বিশ বাঁও জল। আর একটু এগিয়ে আবার মাপল, দেখল পনেরো বাঁও জল।
{27:29} তখন ভয় হল তাদের, হয়তো জাহাজ উপকূলের পাহাড়ের গায়এ অছড়ে পড়বে, তাই তারা জাহাজের পিছন দিক থেকে চারটে নোঙ্গর ফেলে দিনের প্রতীক্ষায় প্রার্থনা করতে লাগল।
{27:30} ওদিকে নাবিকেরা জাহাজ থেকে পালাবার চেষ্টায় জাহাজের সামনের দিক তেকে নোঙ্গর ফেলবার অছিলায় ডিঙ্গিখানা প্রায় জলে নামিয়েছিল।
{27:31} পৌল তখন সেনাপতি ও সৈন্যদের বললেন, এই লোকগুলি জাহাজে না থাকলে আপনারা কিছুতেই রক্ষা পাবেন না।
{27:32} তখন সৈন্যরা ডিঙ্গির দড়িটা কেটে দিয়ে সেটাকে ভাসিয়ে দিল।
{27:33} ভোরের দিকে পৌল তাদের কিছু খেতে অনুরোধ করলেন। বললেন, আজ চোদ্দ দিন হয়ে গেল, আশঙ্কায় আর উপবাসে আপনারা কাটাচ্ছেন, কিছু খাননি।
{27:34} তাই আমার অনুরোধ, এবার কিছু খান। প্রাণ বংআচানোর জন্য আপনাদের কিছু খাওয়া দরকার। মনে রাখবেন, আপনাদের মাথার একটি চুলেরও ক্ষতি হবে না।
{27:35} একথা বলে পৌল রুটি হাতে নিয়ে ঈশ্বরকে ধন্যবাদ দিলেন এবং সকলকে ভাগ করে দিয়ে নিজেও খেতে আরম্ভ করলেন।
{27:36} তখন তারা সকলে উৎসাহিত হয়ে খাদ্য গ্রহণ করল।
{27:37} জাহাজে আমরা সর্বমোট দুশো ছিয়াত্তর জন ছিলাম।
{27:38} পর্যাপ্ত পরিমাণে সকলের খাওয়া হলে গমের বস্তাগুলি সমুদ্রে ফেলে দিয়ে তারা জাহাজের ভার হালকা করল।
{27:39} দিনের আলো ফুটলে তারা জায়গাটা চিনতে পারল না, তবে দেখল একটি উপসাগরের বেলাভূমিতে এসে তারা পৌঁছেছে। তখন তারা ঠিক করল যে যদি সম্ভব হয়, এইপ থেই জাহাজটাকে পাড়ে নিয়ে যাবে।
{27:40} তাই তারা নোঙ্গরগুলো কেটে সমুদ্রের জলে ফেলে দিল এবং হালের বাঁধন খুলে দিয়ে বাতাসের মুখে জাহাজের সামনের দিকে পাল খাটিয়ে দিল যাতে পালে বাতাস লেগে তীরের দিকে জাহাজ এগোতে পারে।
{27:41} কিন্তু উজান স্রোতের মাঝখানে পড়ে জাহাজটা চড়ায় ঠেকে গেল। জাহাজের সামনের দিকটা তরঙ্গের প্রবল ধাক্কায় ভেঙ্গে টুকরো টুকরো হয়ে গেল।
{27:42} সৈন্যরা ঠিক করল, বন্দীদের মেরে ফেলবে, নইলে বন্দীরা হয়তো সাঁতার কেটে পালাবে।
{27:43} কিন্তু সেনানায়ক পৌলকে বাঁচাবার জন্য তাদের এ কাজে বাধা দিলেন। তার পরিবর্তে তিনি সকলকে আদেশ দিলেন, যারা সাঁতার জানে তারা যেন প্রথমেই জাহাজ থেকে জলে ঝাঁপ দিয়ে পাড়ে গিয়ে ওঠে।
{27:44} তারপর বাকী সকলে তক্তা বা ভাঙ্গা জাহাজের টুকরো ধরে পাড়ে গিয়ে উঠল।
{i28:1} মালটা দ্বীপে পৌলের অলৌকিক কাজ
{28:1} নিরাপদে তীরে পৌঁছাবার পর জানতে পারলাম, সেই জায়গাটির নাম মালটা দ্বীপ।
{28:2} স্থানীয় অধিবাসীরা আমাদের সঙ্গে খুবই সদয় ব্যবহার করল। সেই সময় বৃষ্টি আরম্ভ হয়েছিল আর শীতও পড়েছিল, তাই তারা আগুনে জ্বেলে আমাদের সবাইকে অভ্যর্থনা করল।
{28:3} পৌল এক বোঝা কাঠ জড়ো করেছিলেন। সেগুলো তিনি আগুনে দিচ্ছিলেন, এমন সময় একটা বিষাক্ত সাপ আগুনের তাপে বেরিয়ে এসে পৌলের হাত জড়িয়ে ধরল।
{28:4} স্থানীয় অধিবাসীরা ওভাবে সাপটাকে তাঁর হাতে ঝুলতে দেখে নিজেদের মধ্যে বলতে লাগল, নিশ্চয়ই এই লোকটা খুনী সমুদ্রের হাত থেকে রেহাই পেলে কি হবে, দেবতার বিচারে এ প্রাণে বাঁচবে না।
{28:5} পৌল কিন্তু সাপটাকে আগুনে ঝেড়ে ফেলে দিলেন, কোন ক্ষতিই তংআর হল না।
{28:6} তারা অবস্য আশা করেছিল, যে কোন মুহূর্তে পৌলের দেহ ফুলে উঠবে অথবা হঠাৎ তিনি মরে ঢলে পড়বেন। কিন্তু বহুক্ষম অপেক্ষার পরও যখন তারার দেখল যে পৌলের উপর কোন অঘটনই ঘটল না, তখন তারা মত পাল্টে বলল, উনি নিশ্চয় দেবতা।
{28:7} মালটা দ্বীপে যিনি প্রধান ছিলেন তাঁর ভূসম্পত্তি ছিল সেই জায়গারই কাছাকাছি অঞ্চলে। তাঁর নাম ছিল পাবলিয়াস। তিনি আমাদের পরম সমাদরে আতিথ্য করলেন।
{28:8} পাবলিয়াসের বাবা জ্বর ও আমাশা রোগে শয্যাশায়ী ছিলেন। পৌল তাঁর কাছে গিয়ে প্রার্থনা করলেন এবং তাঁর উপর হস্তার্পণ করে তাঁকে সুস্থ করে দিলেন।
{28:9} এই ঘটনার পর সেই দ্বীপের সমস্ত অসুস্থ লোক তাঁর কাছে এসে সুস্থ হতে লাগল।
{28:10} তারা অনেক প্রীতি উপহার দিয়ে আমাদর সম্মান দেখাল। তারপর আমরা আবার যখন যাত্রা শুরু করলাম, তখন তারা আমাদের প্রয়োজনীয যাবতীয় রসদ জাহাজে দিয়ে গেল।
{i28:11} মালটা থেকে রোম
{28:11} তিন মাস পর আমরা ‘যমজ দেবতা'র মূর্তি আঁকা আলেকজান্দ্রিয়ার একটি জাহাজে করে রওনা হলাম। এই দ্বীপেই জাহাজটা শীতকাল কাটাচ্ছিল।
{28:12} সাইরাকিউজ শহরে পৌঁছে আমরা তিন দিন থাকলাম।
{28:13} সেখান থেকে রওনা হয়এ আমরা পৌঁছালাম রেজিয়াম শহরে। পরের দিন দখিণা বাতাস বইতে শুরু হওয়ার দুই দিনেই আমরা পটেওলিতে পৌঁছালাম।
{28:14} সেখানে কযেকজন খ্রীষ্টান ভাই-এর সঙ্গে দেখা হল। তাঁরা আমাদের তাঁদের সঙ্গে সাত দিন থাকতে আমন্ত্রণ জানালেন। এইভাবে আমরা গিয়ে পৌঁছালাম রোমে।
{28:15} সেখানকার খ্রীষ্টানরা আমাদের কথা শুনতে পেয়ে আপ্পিয়ের হাট ও তিনটে পান্থশালা পর্যন্ত এগিয়ে এসেছিলেন আমাদের সঙ্গে দেখা করতে। পৌল তাঁদের দেখে ঈশ্বরকে ধন্যবাদ দিলেন ও মনে সাহস পেলেন।
{i28:16} রোমে পৌলের প্রচার
{28:16} আমরা রোমে গিয়ে পৌঁছালে পৌল সৈন্যদের প্রহরায় থাকার অনুমতি পেলেন।
{28:17} তিন দিন পর পৌল সেখানকার স্থানীয় ইহুদী নেতাদের ডেকে পাঠালেন! তাঁরা একত্রিত হলে তিনি তাঁদের বললেন, ভাইসব, স্বজাতির বিরুদ্ধে অথবা আমাদের পিতৃপুরুষদের আচরণীয় প্রথার বিরুদ্ধে আমি কিছু না করা সত্ত্বেও জেরুশালেমে আমাকে বন্দী করে রেআমীয়দের হাতে তুলে দেওয়া হয়েছে।
{28:18} তারার আমাকে জেরা করে যখন দেখল যে মৃত্যুদণ্ডের যোগ্য কোন অপরাধই আমি করিনি তখন তারা আমাকে মুক্তি দিতে চেয়েছিল।
{28:19} কিন্তু ইহুদীরা আপত্তি করায় আমি সীজারের কাছে আবেদন জানাতে বাধ্য হলাম, অবশ্য স্বজাতির বিরুদ্ধে আমার কোন নালিশ ছিল না।
{28:20} ইসরায়েল জাতি যে প্রত্যাশায় প্রতীক্ষমান, আমি তারই জন্য এভাবে শৃঙ্খলাবদ্ধ — একথা বলার জন্য ও আপনাদের সঙ্গে দেখা করার জন্য আমি আপনাদের ডেকেছিলাম।
{28:21} তাঁরা তাঁকে বললেন, যিহুদীয়া থেকে তোমার সম্বন্ধে আমরা কোন চিঠিই পাইনি এবং আমাদের সমাজের কেউ এখানে এসে তোমার বিষয়ে কোন মন্দ সংবাদ দেয়নি বা খারাপ কিছু বলেনি।
{28:22} কিন্তু আমরা তোমার ধ্যান-ধারণা কি তা জানতে চাই। কারণ তোমাদের এই সম্প্রদায় সম্পর্কে আমরা যতটুকু আনি, তাতে কেউই তোমাদের সুখ্যাতি করে না।
{28:23} পৌলের সঙ্গে একটা দিন স্থির করে তাঁরা অনেকে মিলে পৌলের বাড়ীতে গেলেন। সকাল থেকে সন্ধ্যে পর্যন্ত পৌল তাঁদের কাছে সব ব্যাখ্যা করে বললেন এবং ঈশ্বরের রাজ্যের সুসমাচার প্রচার করলেন। মোশির বিধানশাস্ত্র এবং নবীদের গ্রন্থ থেকে প্রমাণ দিয়ে যীশুর সম্বন্ধে তাঁদের মনে দৃঢ় প্রত্যয় জন্মাতে চেষ্টা করলেন।
{28:24} তাঁদের মধ্যে কয়েকজন পৌলের কথায় বিশ্বাস করলেন কিন্তু বাকীরা বিশ্বাস করলেন না।
{28:25} এতে তাঁদের নিজেদের মধ্যে মতের অমিল হওয়ায় তাঁরা সেখান থেকে চলে গেলেন, তখন পৌল বললেন, নবী যিশাইয়র মাধ্যমে পবিত্র আত্মা তোমাদের পিতৃপুরুষদের কাছে ঠিক কথাই বলেছিলেন!
{28:26} ‘এই জাতির কাছে গিয়ে বল: তোমরা শুধু শুনেই যাবে, বুঝবে না কিছুই, শুধু তোমরা চেয়েই থাকবে, দেখতে কিছুই পাবে না।
{28:27} কারণ এদের চিত্ত অসাড়, শ্রবণ বধির, দৃষ্টি আচ্ছন্ন। ওরা যদি দেখে, যদি ওরা শোনে এবং ওদের হৃদয় যদি উপলব্ধি করে তাহলে ওরা ফিরে আসবে আমার কাছে, আর আমি সুস্থ করব ওদের।’
{28:28} আপনারা তাহলে এ কথা জেনে যান যে, এখন থেকে ঈশ্বরের এই পরিত্রাণের বার্তা এমন সব জাতির কাছেই পাঠানো হবে যারা ইহুদী নয়। আর তারা তাতে কর্ণপাত করবে।
{28:29} [পৌলের একথা শুনে ইহুদীরা নিজেদের মধ্যে ভীষণ তর্ক করতে করতে সেখান থেকে চলে গেল।*]
{28:30} রোমে পৌল নিজে একটি বাড়ি ভাড়া করে দুবছর থাকলেন। যাঁরা তাঁর কাছে যেতেন, সকলকে তিনি অভ্যর্থনা জানাতেন।
{28:31} তিনি প্রকাশ্যে সকলের কাছে ঈশ্বরের বার্তা প্রচার করতেন এবং প্রভু যীশু খ্রীষ্টের জীবন ও কর্ম সম্বন্ধে শিক্ষা দিতেন, কেউ তাঁকে বাধা দিত না।
