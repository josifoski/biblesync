{i1:1} বাপ্তিষ্মদাতা যোহন ( মথি 3:1-12 ; লুক 3:1-18 ; যোহন 1:19-28 )
{1:1} ঈশ্বরের পুত্র যীশু খ্রীস্টের সুসমাচারের সূচনা:
{1:2} প্রবক্তা নবী যিশাইয়ের গ্রন্থে যেমন লেখা আছেঃ দেখ, তোমার আগে আমি আমারদূত পাঠাচ্ছি, সে তোমার জন্য প্রস্তুত করবে পথ।
{1:3} মরুপ্রান্তরে ধ্বনিত হচ্ছে একটি কণ্ঠস্বর, সে ঘোষণা করছেঃ তোমরা প্রভুর জন্য প্রস্তুত কর পথ, সুগম করে দাও তাঁর আগমনের সরণি।
{1:4} যোহন এসে মরুপ্রান্তরে বাপ্তিষ্ম দিতে লাগলেন আর প্রচার করতে লাগলেন পাপের ক্ষমার জন্য অনুতাপ করে বাপ্তিষ্ম গ্রহণেরর কথা।
{1:5} সমগ্র যিহুদীয়া দেশ এবং জেরুশালেম নগরী থেকে সমস্ত লোক এসে জড়ো হতে লাগল যোহনের কাছে। নিজেদের পাপ স্বীকার করে তারা জর্ডন নদীতে তাঁর কাছে বাপ্তিস্ম গ্রহণ করতে লাগল।
{1:6} যোহন পরতেন উঠের লোমের পোষাক। তাঁর কোমরে বাঁধা থাকত চামড়ার কটিবন্ধ। তাঁর খাদ্য ছিল পঙ্গপান আর বনমধু।
{1:7} তিনি সকলের কাছে এই কথা প্রচার করতেন, আমার চেয়েও যিনি শক্তিমান, তিনি আসছেন আমার পরে। আনত হয়এ তাঁর জুতোর ফিতে খোলার যোগ্যতাও আমার নেই।
{1:8} আমি তোমাদের জলে বাপ্তিষ্ম দান করছি, তিনি তোমাদের বাপ্তিষ্ম দান করবেন পবিত্র আত্মায়।
{i1:9} যীশুর বাপ্তিষ্ম ও পরীক্ষা ( মথি 3:13—4:11 ; লুক 3:21-22 ; 4:1-13 )
{1:9} সেই সময়ে গালীল প্রদেশের নাসরত থেকে যীশু এলেন যোহনের কাছে, জর্ডন নদীতে বাপ্তিস্ম গ্রহণ করলেন ।
{1:10} যীশু জল থেকে উঠে আসার সঙ্গে সঙ্গে দেখতে পেলেন উন্মুক্ত হয়ে গেছে আকাশ, কপোতের আকারে পবিত্র আত্মা নেমে আসছেন তাঁর উপরে।
{1:11} স্বর্গ থেকে এই বাণী শোনা গেল: তুমি আমার প্রিয় পুত্র, তোমাতেই আমি পরম তুষ্ট।
{1:12} তারপরই সেই আত্মা যীশুকে নিয়ে এলনে মরুপ্রান্তরে।
{1:13} সেখানে তিনি চল্লিশ দিন থাকলেন এবং শয়তানের প্রলোভনের সম্মুখীন হলেন। মরুপ্রান্তরে বন্য জন্তুদের মধ্যে তিনি থাকতেন এবং স্বর্গের দূতেরা এসে তাঁর সেবা করতেন।
{i1:14} যীশুর চারজন শিষ্য মনোনয়ন ( মথি 4:12-22 ; লুক 4:14-15 ; 5:1-11 )
{1:14} যোহন কারাগারে বন্দী হওয়অর পর যীশু গালীল প্রদেশে গিয়ে ঈশ্বরের এই সুসমাচার প্রচার করতে লাগলেন।:
{1:15} কাল পূর্ণ হয়েছে, ঈশ্বরের রাজ্য আসন্ন। পাপের পথ থেকে ফিরে এস, বিশ্বাস কর সুসমাচারে।
{1:16} গালীল সাগরের তীর দিয়ে যেতে যেতে যীশু দেখতে পেলেন দুজন জেলে, শিমোন আর তাঁর ভাই আন্দ্রিয় জাল ফেলে মাছ ধরছেন।
{1:17} যীশু তাঁদের বললেন, আমার সঙ্গে এস, আমি তোমাদের মানুষ ধরা জেলে করব।
{1:18} তক্ষুণি তাঁরা জাল ফেলে রেখে তাঁরর সঙ্গে চললেন।
{1:19} কিছুদূর গিয়ে যীশু দেখতে পেলেন সিবদিয়ের পুত্র যাকোব আর তার ভাই যোহনকে। তাঁরা তাঁদের নৌকায় বসে জাল সারাচ্ছিলেন।
{1:20} তিনি দেখামাত্র তাঁদেরও ডেকে নিলেন। তাঁরা তাঁদের পিতা সিবদিয়কে ভৃত্যদের সঙ্গে নৌকায় রেখে যীশুর সঙ্গ নিলেন।
{i1:21} অপদেবতাগ্রস্ত এক ব্যক্তির আরোগ্য লাভ ( লুক 4:32-37 )
{1:21} তাঁরা গেলেন কফরনাহুমে। পরের সাব্বাথ দিনে যীশু সমাজ ভবনে গিয়ে শিক্ষা দিতে আরম্ভ করলেন।
{1:22} লোকেরা তাঁর শিক্ষা শুনে খুবই আশ্চর্য হত। তাঁর শিক্ষা শাস্ত্রীদের শিক্ষার মত ছিল না, ঐশীশক্তি পূর্ণ হয়েই তিনি শিক্ষা দিতেন।
{1:23} সেই সময়ে সমাজ ভবনে একটি লোক এল, তার উপরে আপদেবতার ভর হয়এছিল।
{1:24} সে চীৎকার করে বলতে লাগল, নাসরতের যীশু, আমাদের কাছে আপনার কি প্রয়োজন? আপনি কি আমাদের ধ্বংস করতে এসেছেন? আমি জানি আপনি কে? আপনি ঈশ্বরের সেই পবিত্র জন।
{1:25} যীশু তাকে ধমক দিয়এ বললেন, চুপ কর, বেরিয়ে এস ওর ভেতর থেকে।
{1:26} তখন সেই অপদেবতা তাকে দারুণ ঝাঁকুনি দিয়ে আছড়ে ফেলে চীৎকার করে তার মধ্যে থেকে বেরিয়ে গেল।
{1:27} এই দেখে সকলে বিস্ময়ে অভিভূত হয়ে বলাবলি করতে লাগল, এ আবার কি? এ কোন নতুন শিক্ষা? ক্ষমতাসম্পন্ন ব্যক্তির মত ইনি অপদেবতাদের পর্যন্ত আদেশ দেন, আর তারাও এঁর আদেশ পালন করে?
{1:28} তাঁর এই মহান কীর্তির কথা সঙ্গে সঙ্গে গালীলের সারা অঞ্চলে ছড়িয়ে পড়ল।
{i1:29} বহুজনকে আরোগ্যদান ( মথি 8:14-17 ; লুক 4:38-41 )
{1:29} যীশু তখন শিষ্যদের সঙ্গে নিয়ে সমাজভবন থেকে সোজা চলে গেলেন শিমোন ও আন্দ্রিয়ের বাড়িতে। তাঁর সঙ্গে ছিলেন যাকোব ও যোহন। সেই সময়
{1:30} শিমোনের শাশুড়ী জ্বরে শয্যাশায়ী ছিলেন। শিষ্যেরা তখনই তাঁর কথা যীশুকে জানালেন।
{1:31} যীশু তাঁর কাছে গিয়ে তাঁকে হাত ধরে উঠিয়ে বসিয়ে দিলেন। সঙ্গে সঙ্গে তাঁর জ্বর ছেড়ে গেল। তিনি তাঁদের আপ্যায়ন করতে লাগলেন।
{1:32} সেদিন সন্ধ্যাবেলায় সূর্যাস্তের পর লোকেরা অসুস্থ আর অপদেবতাগ্রস্ত লোকদের যীশুর কাছে নিয়ে এল।
{1:33} সারা শহরের লোক এসে জড়ো হল তাঁদের বাড়ির সামনে।
{1:34} যীশু নানারকম রোগীকে সুস্থ করলেন, অনেক অপদেবতাগ্রস্ত লোককে সারিয়ে তুললেন। তিনি অপদেবতাদের কোন কথা বলতে দিলেন না, কারণ তারা তাঁর পরিচয় জানত।
{i1:35} গালীলে প্রচার পরিক্রমা ( লুক 4:42-44 )
{1:35} পরের দিন খুব ভোরে উঠে যীশু একটি নির্জন জায়গায় প্রার্থনা করার জন্য চলে গেলেন।
{1:36} শিমোন ও তাঁর সঙ্গীরা তাঁকে খুঁজতে বার হলেন।
{1:37} যীশুর দেখে পেলে তাঁরা তাঁকে বললেন, সকলে আপনাকে খুঁজছে।
{1:38} যীশু তাঁদের বললেন, চল, আমরা আশেপাশের অন্য সব গ্রামগুলোতে যাই। সেখানেও প্রচার করব, সেইজন্যই আমি এসেছি।
{1:39} সারা গালীল প্রদেশে যীশু ঘুরে ঘুরে সমাজ ভবনগুলিতে প্রচার করতে লাগলেন এবং অপদেবতা দূর করতে লাগলেন।
{i1:40} কুষ্ঠরোগীকে নিরাময় ( মথি 8:1-4 ; লুক 5:12-16 )
{1:40} একজন কুষ্ঠরোগী যীশুর কাছে এসে নতজানু হয়ে মিনতি করে বলল, প্রবু, আপনি ইচ্ছা করলেই আমাকে শুচি করতে পারেন।
{1:41} যীশু করুণাপরবশ হলেন। তিনি হাত বাড়িয়ে তাকে স্পর্শ করে বললেন, আমি তাই চাই, তুমি শুচি হও।
{1:42} সঙ্গে সঙ্গে তার কুষ্ঠ নিরাময় হল, শুচি হল সে।
{1:43} যীশু তাকে কড়াভাবে নিষেধ করে বললেন, শোন, কাউকে বলো না একথা। সোজা চলে যাও
{1:44} পুরোহিতের কাছে। তাঁকে দিয়ে নিজেকে পরীক্ষা করাও এবং শুচিতার প্রমাণস্বরূপ মোশির নির্দেশিত নৈবেদ্য উৎসর্গ কর।
{1:45} সে কিন্তু একথা সকলের কাছে এমনভাবে বলতে লাগল যে এ সংবাদ চারিদিকে ছড়িয়ে পড়ল। ফলে যীশুর পক্ষে প্রকাশ্যে কোন শহরে যাওয়া অসম্ভব হয়ে দাঁড়াল। তিনি লোকালয়ের বাইরে নির্জন জায়গায় থাকতেন, লোকেরা চারিদিক থেকে তাঁর কাছে আসত।
{i2:1} পক্ষাঘাতগ্রস্ত রোগীকে আরোগ্য দান ( মথি 9:1-8 ; লুক 5:17-26 )
{2:1} কয়েকদিন পরে যীশু কফরনাহুমে ফিরে এলেন। খবর ছড়িয়ে পড়ল যে তিনি বহাড়িতে আছেন।
{2:2} ফলে সেখানে এত লোক এসে জড়ো হল যে দরজার সামনে পর্যন্ত একটুও জায়গা রইল না। যীশু তাদের কাছে প্রচার করতে লাগলেন।
{2:3} সেই সময় একদল লোক একটি পক্ষাঘাতগ্রস্ত রোগীকে তাঁর কাছে নিয়ে এল। চারজন লোক তাকে বয়ে নিয়ে এসেছিল।
{2:4} কিন্তু ভিড়ের জন্য তারা তাঁর কাছে যেতে পারল না। তাই যীশু যেখানে ছিলেন সেই জাগায় ছাদ খুলে সেই ফাঁক দিয়ে তারা খাটশুদ্ধ সেই রোগীকে নামিয়ে দিল।
{2:5} যীশু তাদের বিশ্বাস দেখে পক্ষাঘাতগ্রস্ত লোকটিকে বললেন, বৎস, তোমার পাপ ক্ষমা করা হল।
{2:6} সেখানে কয়েকজন শাস্ত্রী বসেছিলেন। তাঁরা ভাবতে লাগলেন
{2:7} এ লোকটা এমন কথা কেন বলছে? এ তো ঈশ্বর-নিন্দা! একমাত্র ঈশ্বর ছাড়া আর কে পাপ ক্ষমা করতে পারে?
{2:8} সঙ্গে সঙ্গে যীশু তাঁদের মনের কথা জানতে পেরে বললেন, তোমরা এ ধরণের কথা কেন ভাবছ?
{2:9} এই পক্ষাঘাতগ্রস্ত রোগীকে কোন কথাটা বলা সহজ — ‘তোমার পাপ ক্ষমা হল’ না, ‘ওঠ, তোমার খাট তুলে নিয়ে চলে যাও'?
{2:10} কিন্তু তোমাদের জানা দরকার, এই পৃথিবীতে পাপ ক্ষমা করার অধিকার মানবপুত্রের আছে। তারপর পক্ষাঘাতগ্রস্ত লোকটিকে যীশু বললেন,
{2:11} তোমায় আমি বলছি, ওঠ, তোমার খাট তুলে নিয়ে বাড়ি যাও।
{2:12} সঙ্গে সঙ্গে সে উঠে খাট তুলে নিয়ে সকলের সামনে দিয়ে চলে গেল। বিস্ময়ে অভিভূত হয়ে সকলে ঈশ্বরের স্তুতি করতে লাগল, বলতে লাগল, এমনটি আর কখনও দেখিনি।
{i2:13} লেবিকে আহ্বান ( মথি 9:9-13 ; লুক 5:27-32 )
{2:13} যীশু আবার ফিরে গেলেন গালীল সাগরের উপকূলে। জনতা তার চারিদিকে ভিড় করে দাঁড়াল। যীশু তাদের উপদেশ দিলেন।
{2:14} সেখান থেকে চলে যাওয়ার পথে যীশু দেখলেন কর আদায়ের দপ্তরে আলফেয়ের পুত্র লেবি বসে আছেন। যীশু তাঁকে বললেন, আমার অনুগামী হও তিনি তখনই উঠে যীশুকে অনুসরণ করলেন।
{2:15} যীশু শিষ্যদের নিয়ে লেবির বাড়িতে আহারে বসলেন। তাঁদের সঙ্গে অনেক কর আদায়কারী আর সমাজের চোখে ঘৃণ্য লোকেরাও এসে ভোজে বসল।
{2:16} কয়েকজন ফরিশী ও শাস্ত্রী যীশুকে তাদের সঙ্গে খেতে দেখে তাঁর শিষ্যদের বললেন, যীশু কর আদায়কারীর আর পাপীদের সঙ্গে কেন আহারে বসেছেন?
{2:17} যীশু তাঁদের কথা শুনতে পেয়ে বললেন, রোগীদের জন্যই চিকিৎসকদের প্রয়োজন, সুস্থদের নয়। আমি এসেছি পাপীদের আহ্বান করতে, ধার্মিকদের নয়।
{i2:18} উপবাস সংক্রান্ত প্রশ্ন ( মথি 9:14-17 ; লুক 5:33-39 )
{2:18} এক সময়ে বাপ্তিষ্মদাতা যোহনের শিষ্যেরা এবং ফরিশীরা যখন উপবাস করছিলেন তখন লোকেরা এসে যীশুকে জিজ্ঞাসা করল, যোহনের শিষ্যেরা এবং ফরিশীদের শিষ্যেরা উপবাস করে, কিন্তু আপনার শিষ্যেরা উপবাস করে না কেন?
{2:19} যীশু তাদের বললেন, বর সঙ্গে থাকতে বরযাত্রীরা কি উপবাস করতে পারে? বর যতক্ষণ তাদের সঙ্গে থাকে, তারা উপবাস করতে পারে না।
{2:20} এমন দিন আসবে যখন বরকে তাদের কাছ থেকে সরিয়ে নেওয়অ হবে, তখন তারা উপবাস করবে।
{i2:21} নতুন ও পুরাতন
{2:21} পুরানো জামায় কেউ নতুন কাপড়ের তালি দেয় না, যদি দেয় তাহলে নতুন তালিটা ঐ পুরানো জামা থেকে ছিঁড়ে বেরিয়ে যায়। ফলে ছেঁড়াটা আরও বড় হয়।
{2:22} পুরানো পাত্রে কেউ টাটকা সুরা রাখে না, রাখলে টাটকা সুরা পাত্রটিকে ফাটিয়ে দেয়। ফলে সুরা ও পাত্র — দুই-ই নষ্ট হয়। টাটকা সুরার জন্য চাই নতুন পাত্র।
{i2:23} সাব্বাথ সংক্রান্ত প্রশ্ন ( মথি 12:1-8 ; লুক 6:1-5 )
{2:23} কোন এক সাব্বাথদিনে যীশু একটি শস্যক্ষেত্রের মধ্যে দিয়ে যাচ্ছিলেন। যেতে যেতে তাঁর শিষ্যেরা শস্যের শীষ ছিঁড়তে লাগলেন।
{2:24} তাই দেখে ফরিশীরা যীশুকে বললেন, সাব্বাথদিনে যা করা উচিত নয়, আপনার শিষ্যেরা সেই কাজ কেন করছে?
{2:25} তিনি তাঁদের বললেন, দাউদ ও তাঁর অনুচরের ক্ষুধার্ত হয়এ কি করেছিলেন, তা কি আপনারা কখনও পড়েননি?
{2:26} তখন আবিয়াথার ছিলেন মহাযাজক। সেই সময় দাউদ ঈশ্বরের মন্দিরে ঢুকে ঈশ্বরের উপস্থিতির প্রতীক রুটি — যা পুরোহিত ছাড়া আর কারও খাওয়া বিহিত নয় — তাই তিনি নিজেও খেয়েছিলেন এবং আনুচরদেরও দিয়েছিলেন।
{2:27} তিনি তাঁদের আরও বললেন, মানুষেরই জন্য সাব্বাথদিনের সৃষ্টি, সাব্বাথদিনের জন্য মানুষ নয়।
{2:28} মানবপুত্র সাব্বাথ দিনেরও কর্তা।
{i3:1} সাব্বাথ দিনে আরোগ্যদান ( মথি 12:9-14 ; লুক 6:6-11 )
{3:1} যীশু আবার গেলেন সমাজভবনে। সেখানে লোকজনের মধ্যে একটি লেক ছিল, তার একটা হাত শুকিয়এ গিয়েছিল।
{3:2} তাকে যীশু সাব্বাথ দিনে সুস্থ করেন কিনা দেখবার জন্য কিছু লোক তংআর ওপরে কড়া নজর রাখল, যাতে তাঁকে দোষী সাব্যস্ত করার সূত্র পেতে পারে।
{3:3} যার হাত শুকিয়ে গিয়েছিলল যীশু তাকে বললেন, তুমি সামনে এসে দাঁড়াও।
{3:4} তারপর তিনি সকলকে জিজ্ঞাসা করেলন, সাব্বাথ দিনে কি করা উচিত? ভাল করা না ক্ষতি করা, কারও প্রাণ বাঁচানো না মেরে ফেলা? সকলে নীরব।
{3:5} যীশু তাদের কঠোর মনোভাব দেখে খুব দুঃকিত হলেন এবং রেগে গিয়ে তাদের সকলের দিকে চোখ বুলিয়ে নিয়ে লোকটিকে বললেন, বাড়িয়ে দাও তোমার হাত। সে হাত বাড়িয়ে দিল এবং তার হাত সুস্থ হয়ে গেল।
{3:6} সঙ্গে সঙ্গে ফরিশীরা বেরিয়ে গেল সমাজভবন থেকে এবং হেরোদপন্থী লোকদের সঙ্গে মিলে যীশুকে হত্যা করার ষড়যন্ত্র করতে লাগল।
{i3:7} সাগরবেলায় বিরাট জনতা
{3:7} যীশু তাঁর শিষ্যদের নিয়ে গালীল সাগরের তীরে চলে গেলেন। বিরাট এক জনতা এসে জড়ো হল তাঁর কাছে।
{3:8} যীশুর সমস্ত কাজের কথা শুনে গালীল, যিহুদীয়া, জেরুশালেম, ইদুমিয়া, জর্ডন নদীর ওপার থেকে এবং টায়ার ও সীদোন অঞ্চল থেকে এরা সবাই এসেছিল যীশুর কাছে।
{3:9} ভিড় দেখে যীশুর তাঁর শিষ্যদের তাঁর জন্য একটা নৌকার ব্যবস্থা করতে বললেন, যাতে জনতার ভিড় তাঁর উপরে এসে না পড়ে।
{3:10} বহু লোককে তাঁকে স্পর্শ করার জন্য তাঁর গায়এ এসে পড়ছিল।
{3:11} অপদেবতাগ্রস্ত লোকেরা তাঁকে দেখলেই তাঁর সামনে লুটিয়ে পড়ে চীৎকার করে বলত, আপনি ঈশ্বরের পুত্র।
{3:12} যীশু তাদের কড়া নিষেধ করে দিয়েছিলেন যেন তারা আমার পরিচয় প্রকাশ না করে।
{i3:13} বারোজন প্রেরিত-শিষ্য নিয়োগ ( মথি 10:1-4 ; লুক 6:12-16 )
{3:13} যীশু তারপর পাহাড়ী এলাকায় গিয়এ তাঁর মনোনীত লোকদের কাছে ডাকলেন। তারা তাঁর কাছে গেল।
{3:14} তাদের মধ্যে থেকে যীশু বারোজনকে প্রেরিত পদে নিযুক্ত করলেন। এঁরা সর্বদা তাঁর সঙ্গে থাকবেন এবং সুসমাচার প্রচারের কাজে তিনি এঁদের পাঠাবেন।
{3:15} অপদেবতা দূর করার ক্ষমতা এঁদের তিনি দিলেন।
{3:16} তিনি নিযুক্ত করলেন এই বারোজনকে: শিমোন, তিনি এঁর নাম দিলেন পিতর,
{3:17} সিবদিয়ের দুই পুত্র যাকোব ও যোহন — এঁদের তিনি নাম দিলেন বোয়ানের্গিস, অর্থাৎ বজ্রনন্নদন।
{3:18} আন্দ্রিয়, ফিলিপ বর্থলময়, মথি, থোমা, আলফেয়ের পুত্র যাকোব, থদ্দেয়, দেশভক্ত শিমোন
{3:19} এবং যিহুদা ইষ্কারিয়োৎ, যে যীশুর সঙ্গে বিশ্বাসঘাতকতা করেছিল।
{3:20} এরপর যীশু বাড়িতে ফিরে গেলেন। বহুলোক আবার ভিড় করে এল যীশুর কাছে। যীশু ও তাঁর শিষ্যরা খাবার সময় পর্যন্ত পেলেন না।
{i3:21} যীশু ও বেলস্বুল ( মথি 12:22-32 ; লুক 11:14-23 ; 12:10 )
{3:21} যীশুর আত্মীয়েরা একথা শুনে তাঁকে ধরে আনতে গেল সেখানে। তারা বলল, যীশু পাগল হয়ে গেছেন।
{3:22} জেরুশালেম থেকে এসেছিলেন কয়েকজন শাস্ত্রী, তাঁরা বললেন, যীশুর ওপর বেলসবুল ভর করেছে, ভূতের রাজার সাহায্যেই ও ভূত তাড়ায়।
{3:23} যীশু তাঁদের কাছে ডেকে উপমার ছলে বললেন, শয়তান কি করে শয়তানকে তাড়াবে?
{3:24} কোনও রাজ্য যদি অন্তর্বিরোধে বিভক্ত হয় তাহলে সেই রাজ্য স্থায়ী হতে পারে না।
{3:25} কোন পরিবার যদি আত্মকলহে লিপ্ত হয় তাহলে সে পরিবার টিকতে পারে না।
{3:26} সেইভাবে শয়তান যদি স্ববিরোধী হয়ে নিজেদের মধ্যে ভাঙ্গন ধরায়, তাহলে সে নিজেই টিকতে পারবে না। শেষ হয়ে যাবে সে।
{3:27} কোন শক্তিমান লোককে আগে বেঁধে ফেলতে না পারলে তার বাড়িতে কারও পক্ষে ঢোকাও সম্ভব নয়, তার জিনিসপত্র লুঠ করাও সম্ভব নয়।
{3:28} আমি তোমাদের সত্যি বলছি (মনে রেখ), মানুষের সমস্ত পাপ, সমস্ত ঈশ্বর-নিন্দার মা হতে পারে কিন্তু
{3:29} পবিত্র আত্মার নিন্দা যে করে তার পাপের ক্ষমা নেই, কোন কালেই তার ক্ষমা হবে না।
{3:30} যীশুর এ কথা বলার কারণ তারা বলেছিল, যীশুর ওপর বেল্সবুল ভর করেছে।
{i3:31} যীশুর মাতা ও ভ্রাতারা ( মথি 12:46-50 ; লুক 8:19-21 )
{3:31} এই সময় যীশুর মা ও ভাইয়েরা এলেন। তাঁরা বাইরে দাঁড়িয়ে রইলেন এবং যীশুর কাছে খবর দিয়ে তাঁকে ডেকে পাঠালেন।
{3:32} অনেক লোক তাঁরা ঘিরে বসেছিল। তারা তাঁকে বলল, আপনার মা ও ভাইয়এরা বাইরে আপনাকে ডাকছেন।
{3:33} যীশু বললেন, কে আমার মা, কে-ই বা আমার ভাই?
{3:34} যারা তাঁর চারিদিকে বসেছিল, তাদের সকলের দিকে একবার দেখে নিয়ে তিনি বললেন, এই দেখ এখানে রয়েছে আমার মা ও ভাইয়েরা।
{3:35} যারা ঈশ্বরের ইচ্ছা পালন করে তারাই আমার ভাই, আমার বোন, আমার মা।
{i4:1} বীজ বপনের উপাখ্যান ( মথি 13:19 ; লুক 8:4-8 )
{4:1} যীশু আবার সাগরের তীরে গিয়ে লোকদের শিক্ষা দিতে আরম্ভ করলেন। বিরাট জনতা বিড় করে এল তাঁর কাছে। যীশু একটা নৌকায় উঠে বসলেন এবং জনতা রইল সাগরের কিনারায়।
{4:2} যীশু উপমার ছলে তাদের অনেক বিষয় শিক্ষা দিলেন। এই প্রসঙ্গে তিনি তাদের বললেন,
{4:3} শোন! একজন চাষী মাঠে বীজ বুনতে গেল।
{4:4} বুনবার সময় কিছু বীজ পড়ল পথের উপর, পাখিরা এসে সেগুলি খেয়ে নিল।
{4:5} কিছু বীজ পড়ল পাথুরে জমিতে, সেখানে বেশি মাটি ছিল না। মাটির গভীরতা না থাকায় বীজগুলি তাড়াতাড়ি অঙ্কুরিত হল।
{4:6} তারপর সূর্য উঠলে চারাগুলো ঝলসে গেল, শিকড় না থাকায় শুকিয়ে গেল।
{4:7} কিছু বীজ পড়লল কাঁটাঝোপের মধ্যে। কাঁটাঝোপ বেড়ে উঠে গাছগুলিকে চেপে ধরল, কাজেই সেগুলিতে আর ফসল ফলল না।
{4:8} কিছু বীজ পড়ল ভাল জমিতে। সেগুলি অঙ্কুরিত হল, বেড়ে উঠল, ফসল ফলল তাতে। কেউ ত্রিশগুণ, কেউ ষাটগুণ, কেউ বা শতগুল ফসল দিল।
{4:9} যীশু বললেন, যার শোনার মত কান আছে সে শুনুক এ কথা।
{i4:10} উপাখ্যানের ব্যাখ্যা ( মথি 13:10-28 ; লুক 8:9-15 )
{4:10} যীশু যখন একলা ছিলেন সেইসময় শ্রোতাদের মধ্যে কিছু লোক যীশুর বারোজন শিষ্যের সঙ্গে তাঁর কাছে এসে এই উপাখ্যানের মর্ম জানতে চাইল।
{4:11} যীশু তাদের বললেন, ঈশ্বরের রাজ্যের নিগূঢ়তত্ত্ব তেআমাদের জানতে দেওয়া হয়েছে কিন্তু বাইরের যারা, তাদের কাছে তা উপমার মাধ্যমেই ব্যক্ত হয়েছে,
{4:12} কারণ তারা দেখেও দেখতে পায় না, শুনেও বুঝতে পারে না। যদি পারত তাহলে তারা ফিরে এসে ক্ষমা লাভ করত।
{4:13} যীশু তাদের জিজ্ঞাসা করলেন, তোমরা এই উপমাটি বুঝতে পারলে না? তাহলে অড়্য সব উপমার অর্থ কি করে বুঝবে?
{4:14} বপনকারী ঈশ্বরের বাক্য বপন করে।
{4:15} পথের ধারে পড়া বীজ বলতে সেই শ্রোতাদের বোঝায় যাদের অন্তরে বাক্যরূপ বীজ বপন করার সঙ্গে সঙ্গে শয়তান এসে তা হরণ করে নিয়ে যায়।
{4:16} পাথুরে জমিতে বপন করা বলতে তাদেরই বোঝায় যারা ঈশ্বরের বাক্য শোনার সঙ্গে সঙ্গে আনন্দের সঙ্গে গ্রহণ করে
{4:17} কিন্তু তাদের অন্তরে মূল থাকে না তাই তা হয় ক্ষণস্থায়ী। ঈশ্বরের এই বাক্যের জন্য তাদের জীবনে দুঃখ-নির্যাতন এলে তৎক্ষণাৎ তাদের পতন হয়।
{4:18} কাঁটাঝোপের মধ্যে বোনা বলতে তাদেরই বোঝায় যারা বাক্য শোনে
{4:19} কিন্তু জাগতিক চিন্তাভাবনা, ধনসম্পত্তি এবং সাংসারিক সুখভোগের আসক্তিতে ঈশ্বরের বাক্য চাপা পড়ে যায়, তখন তাতে আর ফসল হয় না।
{4:20} ভাল মাটিতে বোনা বলতে তাদেরই বোঝায় যারা বাক্য শোনে, তা গ্রহণ করে এবং কেউ ত্রিশগুণ, কেউ ষাটগুণ ও কেউ বা শতগুণ ফসল ফলায়।
{i4:21} প্রদীপের উপমা ( লুক 8:16-18 )
{4:21} যীশু বললেন, প্রদীপ জ্বালা হয় কি পাত্র দিয়ে ঢেকে রাখার জন্য, না খাটের তলায় রাখার জন্য? বাতিদানের উপরে রাখার জন্যই কি প্রদীপ জ্বালা হয় না?
{4:22} এমন কিছুই লুকানো থাকতে পারে না যা জানা যাবে না, এমন কিছুই গোপন থাকতে পারে না যা প্রকাশ পাবে না।
{4:23} শোনার মত কান যার আছে সে শুনুক।
{4:24} যীশু তাদের বললেন, মন দিয়ে শোন, যে মাপকাঠিতে তোমরা বিচার করবে সেই মাপকাঠিতেই তোমাদের বিচারর হবে। বরং তার চেয়েও কঠোর হবে।
{4:25} যার আছে তাকে আরও দেওয়া হবে এবং যার নেই তার যেটুকু আছে তাও কেড়ে নেওয়া হবে।
{i4:26} ঈশ্বরের রাজ্য সম্বন্ধে উপমা
{4:26} যীশু বললেন, ঈশ্বরের রাজ্য হল এইরকম: একটি লোক জমিতে গিয়ে বীজ বুনে এল।
{4:27} তারপর কিছুদিন ঘুমিয়ে কাটিয়ে দিল। ওদিকে বীজ অঙ্কুরিত হয়ে বেড়ে উঠল। কি করে যে এটা হল লোকটি সে সম্বন্ধে কিছুই জানল না।
{4:28} মাটি নিজে থেকেই ফসল ফলায়। প্রথমে অঙ্কুর, তারপর শীষ, তারপরে সেই শীষ পরিণত হয় শস্যে।
{4:29} ফসল পেকে গেলে লোকটি তখন কাস্তে লাগায়, কারণ ফসল কাটার সময় হয়ে গেছে।
{4:30} যীশু বললেন, কিসের সঙ্গে ঈশ্বরের রাজ্যের তুলনা দেব? কোন উপমা দিয়ে বোঝাব?
{4:31} এ হল সরষে দানার মত। বুনবার আগে পর্যন্ত এটি থাকে পৃথিবীর সমস্ত বীজের চেয়ে ছোট।
{4:32} বীজ বোনার পর যে গাছ হয় তা যে কোন গাছের চেয়ে বড় হয়। তার বড় বড় ডালপালা হয়, সেই ডালে পাখিরা এসে বাসা বাঁধে।
{4:33} লোকদের বোঝার ক্ষমতা অনুসারে যীশু এইভাবে অনেক উপমা দিয়ে বাণী প্রচার করতেন।
{4:34} উপমা ছাড়া তিনি তাদের কিছু বলতেন না কিন্তু পরে একান্তে তিনি নিজের শিষ্যদের সব ব্যাখ্যা করে বুঝিয়ে দিতেন।
{i4:35} প্রাকৃতিক শক্তির উপর যীশুর কর্তৃত্ব ( মথি 8:12 , 23-27 ; লুক 8:22-25 )
{4:35} সেই দিনই সন্ধ্যেবেলায় যীশু তাঁর শিষ্যদের বললেন, চল আমরা সাগরের ওপারে যাই।
{4:36} তাঁরা লোকদের কাছ থেকে চলে এলেন। যীশু নৌকায় যেমন ছিলেন তেমনিই থাকলেন, তাঁরা সেই নৌকায় উঠে যীশুকে নিয়ে চলে গেলেন। তাঁদের সঙ্গে আরও কয়েকটা নৌকা ছিল।
{4:37} তারপর হ্রদে উঠল প্রচণ্ড ঝড়। ঢেউ আছড়ে পড়তে লাগল নৌকার উপরে, নৌকায় জল উঠতে লাগল।
{4:38} যীশু নৌকার পিছন দিকে বালিশে মাথা রেখে ঘুমাচ্ছিলেন। শিষ্যেরা তাঁকে জাগিয়ে বললেন, গুরুদেব, আমরা যে মরতে চলেছি, আপনি কি কিছু করবেন না?
{4:39} যীশু উঠে ঝড়কে ধমক দিলেন, থাম! সাগরকে বললেন, শান্ত হও। ঝড় থেমে গেল, সাগরে নেমে এল প্রশান্তি।
{4:40} তিনি তাঁদের বললেন, তোমরা এত ভয় পেলে কেন? এখনও কি তোমাদের বিশ্বাস জন্মাল না?
{4:41} এতে তাঁরা আরও ভীত হয়ে নিজেদের মধ্যে বলাবলি করতে লাগলেন, কে ইনি? ঝড় আর সাগর পর্যন্ত এঁর আদেশ পালন করে?
{i5:1} অশুভ শক্তির পরাজয় ( মথি 8:28-34 ; লুক 8:26-39 )
{5:1} যীশু ও তাঁর শিষ্যেরা গালীল সাগরের ওপারে গেরাসেনীদের দেশে এসে পৌঁছালেন।
{5:2} নৌকা থেকে যীশু নামতেই অপদেবতাগ্রস্ত একটি লোক সমাধিক্ষেত্রের গুহা থেকে বেরিয়ে তাঁর সামনে এসে হাজির হল।
{5:3} সে সেখানেই থাকত। কোনভাবেই তাকে বেঁধে রাখা যেত না, শিকল দিয়ে পর্যন্ত বাঁধা যেত না।
{5:4} বহুবার তাকে বেড়ি আর শিকল দিয়ে বাঁধা হয়েছে কিন্তু সে বেড়ি ভেঙ্গে টুকরো টুকরো করে ফেলেছে। কেউ তাকে বশে আনতে পারেনি।
{5:5} দিনরাত সে সমাধিক্ষেত্র ও পাহাড়ে পাহাড়ে চীৎকার করে বেড়াত আর পাথর দিয়ে নিজের দেহ ক্ষতবিক্ষত করত।
{5:6} দূর থেকে সে যীশুকে দেখতে পেয়ে তাঁর কাছে ছুটে গিয়ে তাঁকে প্রণাম করল।
{5:7} তারপর চীৎকার করে বলল, হে পরাৎপর ঈশ্বরের পুত্র যীশু! আমার কাছে আপনার কি দরকার? ঈশ্বরের দোহাই, আমাকে যন্ত্রণা দেবেন না।
{5:8} কারণ যীশু তাকে বলেছিলেন, হে অশুচি আত্মা, এই লোকটিকে ছেড়ে বেরিয়ে এস।
{5:9} তিনি তাকে জিজ্ঞেস করলেন, তোমার নাম কি? সে বলল, আমার নাম বাহিনী, কারণ আমরা সংখ্যায় অনেক।
{5:10} সে তাঁর কাছে খুব অনুনয় করে বলল যেন যীশু তাদের সেই এলাকা থেকে তাড়িয়ে না দেন।
{5:11} কাছেই পাহাড়ে বিরাট একপাল শুকর চরছিল।
{5:12} অপদেবতারা তাঁকে মিনতি জানাল, ঐ শুকরের পালের মধ্যে আমাদের পাঠিয়ে দিন, ওদের উপর ভর করতে দিন আমাদের।
{5:13} যীশু তাদের অনুমতি দিলেন। তারা তখন বেরিয়ে এসে শুকরগুলোর ওপরে ভর করল। সেই শুকরের পাল, সংখ্যায় প্রায় দুহাজার, পাহাড়ের ঢাল বেয়ে নীচে সাগরের দিকে সবেগে ছুটে গিয়ে জলে ডুবে মরল।
{5:14} যারা শুকরের পাল চরাচ্ছিল তারা সব পালিয়ে গেল এবং এ খবর নগরে গ্রামে রটিয়ে দিল। ফলে লোকেরা দেখতে এল কি ঘটনা ঘটেছে।
{5:15} যীশুর কাছে এসে তারা দেখল ভূতগ্রস্ত লোকটি কাপড়-চোপড় পরে শান্তভাবে বসে আছে। এতে তারা ভয় পেয়ে গেল।
{5:16} এ ঘটনা যারা দেখেছিল তারা তাদের সেই ভূতগ্রস্ত লোকটিরর কথা এবং শুকর পালের কথা বলল।
{5:17} তারা যীশুকে তাদের এলাকা ছেড়ে চলে যেতে অনুরোধ করল।
{5:18} যীশু নৌকায় উঠতে যাবেন এমন সময় যে লোকটিরর ওপর অপদেবতা ভর করেছিলল সে তাঁর সঙ্গে যাবার জন্য খুব মিনতি করতে লাগল।
{5:19} কিন্তু যীশু তাকে অনুমতি দিলেন না। বললেন, তুমি তোমার বাড়িতে আপনজনদের কাছে ফিরে যাও এবং প্রভু তোমার জন্য কি করেছেন, কিভাবে তেআমায় কৃপা করেছেন সেকথা তাদের বল।
{5:20} সে তখন পিরে গেল এবং যীশু তার জন্য যা করেছেন সে কথা ডেকাপলিস অঞ্চলে প্রচার করতে লাগল। এ কথা শুনে সবাই স্তম্ভিত হয়ে গেল।
{i5:21} দুটি অলৌকিক কাজ ( মথি 9:18-26 ; লুক 8:40-56 )
{5:21} নৌকায় চড়ে যীশু আবার ফিরে এলেন সাগরের এপারে। তীরে বিরাট জনতা এসে জমা হল তাঁকে গিরে।
{5:22} সেখানে যায়ীর নামে সমাজভবনের একজন অধ্যক্ষ এসেছিলেন।
{5:23} যীশুকে দেখে তিনি তাঁর পায়ে পড়ে মিনতি করে বললেন, আমার ছোট মেয়েটি মৃত্যুশয্যায়। আপনি এসে তাকে স্পর্শ করুন তাহলে সে সুস্থ হবে, আবার বেঁচে উঠবে।
{5:24} যীশু তাঁর সঙ্গে চললেন। বিরাট জনতা যীশুর পিছন পিছন চলল এবং ঠেলাঠেলি করে তাঁর গায়ে পড়তে লাগল।
{5:25} ভিড়ের মধ্যে একটি নারী ছিল, সে বারো বছর ধরে প্রদর রোগে ভুগছিল।
{5:26} বহু চিকিৎসকের হাতে অনেক কষ্ট সে পেয়েছিল এবং তার সর্বস্ব ব্যয় করেছিল কিন্তু তাতে তার কোন উপকার তো হয়ই নি বরং অবস্থা আরও খারাপের দিকেই গিয়েছিল।
{5:27} সে যীশুর কথা শুনে ভিড়ের মধ্যে তাঁর পিছনে এসে তাঁর পোষাক স্পর্শ করল।
{5:28} সে ভাবল, যদি আমি ওঁর পোষাক একটু ছুঁতে পারি তাহলেই সুস্থ হয়ে যাব।
{5:29} তখনই তার রক্তস্রাব বন্ধ হয়ে গেল এবং সে অনুভব করল যে সে সুস্থ হয়ে গেছে।
{5:30} যীশু সঙ্গে সঙ্গে বুঝতে পারলেন যে তাঁর ভিতর থেকে শক্তি নির্গত হয়েছে। তিনি জনতার দিকে ফিরে দাঁড়িয়ে জিজ্ঞাসা করলেন, কে আমার পোষাক স্পর্শ করেছে?
{5:31} শিষ্যেরা তাঁকে বললেন, দেখছেন তো কিভাবে লোকে আপনার গায়ে চেপে পড়ছে? তবু আপনি বলছেন কে আপনাকে স্পর্শ করেছে?
{5:32} যীশু কিন্তু চারিদিকে দেখতে লাগলেন, কে এই কাজ করেছে।
{5:33} কি ঘটেছে সেই নারী জানত, তাই সে ভয়ে কাঁপতে কাঁপতে যীশুর সামনে এসে মাটিতে লুটিয়ে পড়লল এবং সমস্ত ঘটনা তাঁকে খুলে বলল।
{5:34} যীশু তাকে বললেন, ওগো মেয়ে, তোমার বিশ্বাস তোমাকে সুস্থ করেছে। শান্তিতে ফিরে যাও, এ যন্ত্রণা আর তোমাকে ভোগ করতে হবে না।
{5:35} যীশু তখনও কথা বলছিলেন, সেই সময়ে সমাজভবনের অধ্যক্ষের বাড়ি থেকে কয়েকজন এসে বলল, আপনার মেয়ে মারা গেছে, গুরুদেবকে কষ্ট দিয়ে আর কি হবে?
{5:36} তাদের কথায় কান না দিয়ে যীশু সমাজভবনের অধ্যক্ষকে বললেন, ভয় করো না, শুধু বিশ্বাস কর।
{5:37} যীশু পিতর, যাকোব এবং যাকোবের ভাই যোহন ছাড়া আর কাউকে সঙ্গে নিলেন না।
{5:38} সমাজভবনের অধ্যক্ষের বাড়িতে পৌঁছে তাঁরা দেখলেন সেখানে দারুণ গোলমাল হচ্ছে। লোকেরা কান্নাকাটি করছে আর চীৎকার করে বিলাপ করছে।
{5:39} যীশু বাড়ির মধ্যে গিয়ে তাদের বললেন, বাড়িতে কেন এত কোলাহল, কেনই বা এত কান্নাকাটি? মেয়েটি তো মারা যায়নি, ঘুমাচ্ছে!
{5:40} এ কথা সুনে তারা তাঁকে ঠাট্টা করতে লাগল। যীশু তাই তাদের সকলকে ঘর থেকে বের করে দিলেন এবং মেয়েটির মা বাবা ও তাঁর তিন শিষ্যকে নিয়ে মেয়েটির কাছে গেলন।
{5:41} তার হাত ধরে যীশু বললেন, “টালিথা কুম্” অর্থাৎ খুকুমণি, ওঠো।
{5:42} তক্ষুণি মেয়েটি উঠে দাঁড়াল, বেড়াতে লাগল। মেয়েটির বয়স ছিল বারো বছচর। এই ঘটনা দেখে সকলে চমৎকৃত হল।
{5:43} যীশু তাদের দৃঢ়ভাবে নিষেধ করলেন যাতে এ ঘটনার কথা কেউ জানতে না পের। তারপর মেয়েটিকে কিছু খেতে দিতে বললেন।
{i6:1} নাসরতে যীশুর প্রত্যাখ্যাত ( মথি 13:53-58 ; লুক 4:16-30 )
{6:1} সেখান থেকে যীশু ফিরে গেলেন নিজের নগরে। শিষ্যেরাও তাঁর সঙ্গে গেলেন।
{6:2} সাব্বাথ দিনে তিনি সমাজভবনে গিয়ে উপদেশ দিতে আরম্ভ করলেন। তাঁর উপদেশ শুনে লোকেরা খুব অবাক হয়ে বলতে লাগল, এসব কথা এ কোথা থেকে শিখল? এমন জ্ঞান কোথা থেকে পেল যারা সাহায্যে এ এতসব অলৌকিক কাজ করছে?
{6:3} একি সেই ছুতোর মিস্ত্রী নয়? এ তো মরিয়মের ছেলে, যাকোব, যোশি, শিমোন আর যিহুদার ভাই, তাই না? ওর বোনরাও তো আমাদের এখানেই থাকে। যীশুকে তারা গ্রাহ্যই করল না।
{6:4} যীশু তাদের বললেন, বাড়ি, আত্মীয়-স্বজন, স্বগৃহ এবং স্বদেশ ছাড়া কোনও নবী আর কোথাও অসম্মানিত হন না।
{6:5} কয়েকজন অসুস্থ লোককে স্পর্শ করে সুস্থ করা ছাড়া আর কোন অলৌকিক কাজ তিনি সেখানে করতে পারলেন না।
{6:6} তাদের এত অবিশ্বাস দেখে যীশু অবাক হয়ে গেলেন। যীশু গ্রামে গ্রামে ঘুরে শিক্ষা দিয়ে বেড়াতে লাগলেন।
{i6:7} দ্বাদশ শিষ্যের প্রচার অভিযান ( মথি 10:5-15 ; লুক 9:1-6 )
{6:7} তিনি তাঁর বারজন শিষ্যকে ডেকে দু'জন দু'জন করে এক একদিকে পাঠাতে লাগলেন এবং অশুচি আত্মা দূর করার ক্ষমতা তাঁদের দিলেন ।
{6:8} যীশু তাঁদের আদেশ দিলেন যেন পথে লাঠি ছাড়া আর কিছুই সঙ্গে না নেন, খাবার নয়, ঝুলি নয়, এমনকি টাকাকড়িও নয়।
{6:9} তাঁদের পায়ে পাদুকা থাকতে পারে, কিন্তু সঙ্গে জামা যেন দুটো না থাকে।
{6:10} যীশু তাঁদের বললেন, কোথাও কোন বাড়িতে গেলে তেআমরা সেই এলাকা ছেড়ে না যাওয়া পর্যন্ত সেই বাড়িতেই থাকবে।
{6:11} কোনো জায়গায় লোকে যদি তোমাদের স্বাগত না জানায় বা তোমাদের কথা না শোনে, তাহলে সেই জায়গা ছেড়ে চলে যাবার সময় পায়ের ধূলো ঝেড়ে ফেলো, তা-ই হবে তাদের বিরুদ্ধে সাক্ষ্যপ্রমাণ।
{6:12} শিষ্যেরা চলে গেলেন এবং প্রচার করতে লাগলেন যেন মানুষ অনুতাপ করে মন পরিবর্তন করে।
{6:13} তাঁরা অনেক ভূত ছাড়ালেন এবং তৈলাভিষেক করে অনেক রোগীকে সুস্থ করলেন।
{i6:14} বাপ্তিষ্মদাতা যোহনের শিরশ্ছেদ ( মথি 14:1-12 ; লুক 9:7-9 )
{6:14} রাজা হেরোদ যীশুর এ সমস্ত কথা শুনতে পেলেন কারণ যীশুর নাম চারিদিকে ছড়িয়ে পড়েছিল। কেউ কেউ বলছিল, বাপ্তিষ্মদাতা যোহন মৃতলোক থেকে পুনর্জীবিত হয়েছেন। সেইজন্যই তাঁর মধ্যে এই অলৌকিক শক্তি সক্রিয় হয়ে উঠেছে ।
{6:15} আবার কেউ বলল, উনি এলিয়। অন্যেরা বলতে লাগল, পুরাকালের নবীদের মত উনিও একজন নবী।
{6:16} কিন্তু হেরোদ এ কথা শুনে বললেন, আমি যার শিরশ্ছেদ করেছি সেই যোহন আবার বেঁচে উঠেছেন।
{6:17} হেরোদিয়ার কথায় হেরোদ স্বয়ং যোহনকে গ্রেপ্তার করিয়ে কারাগারে বন্দী করে রেখেছিলেন।
{6:18} হেরোদিয়া ছিলেন হেরোদের ভাই ফিলিপের স্ত্রী। হেরোদ তাঁকে বিবাহ করেছিলেন। তাই যোহন হেরোদকে বলেছিলেন, ভ্রাতৃবধূকে বিবাহ করা তোমার পক্ষে সঙ্গত হয়নি।
{6:19} এইজন্য যোহনের উপর হেরোদিয়ার আক্রোশ ছিল। তিনি তাঁকে হত্যা করতে চেয়েছিলেন কিন্তু পারেননি
{6:20} কারণ হেরোদ যোহনকে ভয় করতেন। তিনি জানতেন যে যোহন একজন ধর্মনিষ্ঠ সাধু ব্যক্তি, তাই তিনি তাঁকে রক্ষা করেছিলেন। যোহনের কথাবার্তা শুনে হেরোদ খুব উদ্বিগ্ন হয়ে পড়তেন কিন্তু তবুও তাঁর কথা শুনতে চাইতেন।
{6:21} হেরোদিয়ার সামনে একদিন সুযোগ এল। হেরোদ তাঁর জন্মদিনে তাঁর সভাসদ, সামরিক কর্মচারী ও গালীল প্রদেশের নেতৃস্থানীয় ব্যক্তিদের এক ভোজসভায় আমন্ত্রণ জানালেন।
{6:22} সেই সভায় হেরোদিয়ার কন্যা নৃত্যকলা প্রদর্শন করে হেরোদকে এবং আমন্ত্রিতদের মুগ্ধ করেছিল। রাজা তাই মেয়েটিকে বললেন, তোমার যা ইচ্ছা আমার কাছে চাও, আমি তাই-ই তোমায় দেব।
{6:23} তিনি তার কাছে শপথ করে বললেন, তুমি আমার কাছে যা চাইবে তাই দেব, এমন কি আমার অর্ধেক রাজত্ব পর্যন্ত তোমায় দিয়ে দেব।
{6:24} সে চলে গেল তার মায়ের কাছে, জিজ্ঞেস করল, আমি কি চাইব? তিনি বললেন, বাপ্তিষ্মদাতা যোহনের মাথা।
{6:25} সঙ্গে সঙ্গে সে রাজার কাছে গিয়ে বলল, আমি চাই, এক্ষুণি আপনি বাপ্তিষ্মদাতা যোহনের মাথা থালায় করে আমায় এনে দিন।
{6:26} এ কথা সুনে রাজা খুবই দুঃখিত হলেন। কিন্তু যেহেতু তিনি আমন্ত্রিতদের সামনে শপথে আবদ্ধ হয়েছিলেন এবং আমন্ত্রিতেরা উপস্তিত ছিলেন তাই তিনি তাকে প্রত্যাখ্যান করতে চাইলেন না।
{6:27} রাজা তখনই একজন দেহরক্ষীকে যোহনের মাথা কেটে আনার আদেশ দিয়ে পাঠিয়ে দিলেন। সে কারাগারে গিযে যোহনের শিরশ্ছেদ করে তাঁর মাথা
{6:28} একটা থালায় করে এনে মেয়েটিকে দিল। মেয়েটি গিয়ে সেটি তার মাকে দিল।
{6:29} যোহনের শিষ্যেরা এই খবর পেয়ে এসে তাঁর দেহটি নিয়ে গিয়ে কবর দিল।
{i6:30} পাঁচ হাজার লোককে আহার দান ( মথি 14:13-21 ; লুক 9:10-17 ; যোহন 6:1-14 )
{6:30} প্রেরিত শিষ্যেরা ফিরে এলেন যীশুর কাছে। যে সমস্ত কাজ তাঁরা করেছিলেন এবং লোককে যে শিক্ষা তাঁরা দিয়েছিলেন, সব কথা যীশুকে বললেন।
{6:31} সেখানে অনেক লোক যাওয়া-আসা করছিল বলে তাঁদের খাওয়ার পর্যন্ত সময় হচ্ছিল না। তাই যীশু তাঁদের বললেন, চল, আমরা নিজেরা একটা নির্জন জায়গায়া গিয়ে কিছুক্ষণ বিশ্রাম নিই।
{6:32} তাঁরা নৌকায় করে একটা নির্জন জায়গায় চলে গেলেন।
{6:33} বহু লোক তাঁদের যেতে দেখল এবং চিনতে পেরে সমস্ত শহরের লোক দৌড়াতে লাগল সেই দিকে। তাঁদের পৌঁছানোর আগেই তারা সেখানে পৌঁছে গেল।
{6:34} নৌকা থেকে নেমে এই বিরাট জনতাকে দেখে যীশুর খুব মমতা হল, এদের অবস্থা ছিল মেষপালকহীন মেষের মত। যীশু তাদের নানা বিষয়ে শিক্ষা দিতে লাগলেন।
{6:35} সন্ধ্যা ঘনিয়ে এলে শিষ্যেরা যীশুর কাছে এসে বললেন, জায়গাটা খুব নির্জন আর বেলাও নেই একেবারে।
{6:36} এদের সবাইকে এবার বিদায় দিন, আশেপাশের গ্রামে-গঞ্জে গিয়ে নিজেদের খাবার কেনার ব্যবস্থা করুক।
{6:37} যীশু তাঁদের বললেন, তোমরাই এদের কিছু খেতে দাও। তাঁরা বললেন, আমরা কি তাহলে দুশো দীনারের রুটি কিএ এনে এদের খেতে দেব?
{6:38} যীশু তাঁদের বললেলন, তোমাদের কাছে কতগুলো রুটি আছে? যাও দেখে এস। তাঁরা দেখে এসে বললেন, পাঁচখানা রুটি আর দুটো মাছ আচে।
{6:39} যীশু তখন শিষ্যদের বললেলন, সবাইকে দলে দলে লসবুজ ঘালের উপর বসিয়ে দাও।
{6:40} এক এক সারিতে একশো জন, পঞ্চাশ জন করে সবাই বসে পড়ল।
{6:41} যীশু পাঁচটা রুটি আর দুখানা মাছ নিয়ে আকাশের দিকে চেয়ে ঈশ্বরকে ধন্যবাদ দিলেন। তারপর রুটিগুলো টুকরো টুকরো করে শিষ্যদের হাতে দিলেন পরিবেশন করার জন্য। এইভাবে সবাইকে দেবার জন্য মাছ দুটোও ভাগ করে দিলেন।
{6:42} সকলে খেয়ে পরিতৃপ্ত হল।
{6:43} তারপর তাঁরা রুটি আর মাছের টুকরোগুলো জড়ো করে তুললে বারোটা ঝুড়ি ভর্তি হয়ে গেল।
{6:44} এই রুটি যারা খেয়েছিল তাদের মধ্যে পুরুষের সংখ্যা ছিল পাঁচ হাজার।
{i6:45} সমুদ্রবক্ষে পদব্রজে গমন ( মথি 14:22-23 ; যোহন 6:15-21 )
{6:45} এর পরেই যীশু তাঁর শিষ্যদের নৌকায় তুলে দিয়ে তাঁর আগেই সাগরের ওপারে বেথসৈদায় পাঠিয়ে দিলেন, সেই সঙ্গে তিনি জনতাকেও বিদায় দিলেন।
{6:46} সকলকে বিদায় দিয়ে যীশু প্রার্থনা করার জন্য চলে গেলন পাহাড়ে।
{6:47} সন্ধ্যা নেমে এল। নৌকা তখন মাঝ দরিয়ায়, যীশু তীরে একা।
{6:48} তিনি দেখলেন শিষ্যেরা উজান বাতাসে অতি কষ্টে নৌকা বাইছেন। তখন রাত্রি প্রায় শেষ প্রহর। যীশু সমুদ্রের উপর দিয়ে হেঁটে শিষ্যদের কাছে এলেন। তিনি তাঁদের পাশ কাটিয়ে চলে যেতে চাইলেন ।
{6:49} কিন্তু তাঁরা যীশুকে সমুদ্রের উপর দিয়ে হাঁটতে দেখে ভূত ভেবে চীৎকার করে উঠলেন।
{6:50} তাঁকে দেখে সকলে খুব ভয় পেয়এ গেলেন। তাই যীশু তাঁদের বললেন, ভয় পেয়ো না, এ আমি! ভয়ের কিছু নেই।
{6:51} যীশু তাঁদের নৌকায় উঠলেন, সঙ্গে সঙ্গে ঝড় থেমে গেল। তাঁরা হতভম্ব হয়ে গেলন।
{6:52} ভোজের ঘটনার মর্মও তাঁরা বুঝতে পারেননি। এসব বোঝার ক্ষমতা তাঁদের ছিল না।
{i6:53} গিনেসরতে রোগীদের আরোগ্যদান ( মথি 14:34-36 )
{6:53} সাগরের ওপারে গিনেসরতে গিয়ে তাঁরা নোঙর ফেললেন।
{6:54} নৌকা থেকে নামার সঙ্গে সঙ্গে লোকেরা যীশুকে চিনে ফেলল।
{6:55} এবং যেখানেই তিনি গেলেন সারা এলাকার লোকেরা শুনতে পেয়ে সেখানেই ছুটে যেতে লাগল এবং খাটিয়ায় করে রোগীদের বয়ে আনতে লাগল।
{6:56} শহরে, গাঁয়ে-গঞ্জে যেখানে যীশু গেলেন, সেখানেই লোকেরা রোগীদের বাজারের চকে এনে জড়ো করতে লাগল এবং অনুরোধ করতে লাগল যেন যীশু তাঁর জামার খুঁটটা অন্ততঃ তাদের ছুঁতে দেন। যত জন তাঁকে স্পর্শ করল সকলেই সুস্থ হয়ে গেল।
{i7:1} পূর্বপুরুষদের প্রথা ( মথি 15:1-9 )
{7:1} জেরুশালেম থেকে একদল ফরিশী এবং কয়েকজন শাস্ত্রী যীশুর কাছে এসেছিলেন।
{7:2} তাঁরা লক্ষ্য করলেন যীশুর কয়েকজন শিষ্য অশুচি হাতে অর্থাৎ হাত না ধুয়ে খাচ্ছেন।
{7:3} (ফরিশীরা তথা সমগ্র ইহুদী জাতি তাঁদের পূর্বপুরুষদের প্রথা অনুযায়ী হাতের কুনুই পর্যন্ত না ধুয়এ খায় না।
{7:4} বাজার থেকে আসার পর স্নান না করে তারা খায় না। এছাড়অ আরও অনেক প্রথা আছে যেগুলি তারা পালন করে থাকে, যেমন ঘটি, বাটি, তামার গামলা, খাট বিছানা ইত্যাদি ধোয়া।)
{7:5} ফরিশী এবং শাস্ত্রীরা যীশুকে জিজ্ঞেস করলেন, আপনার শিষ্যেরা পূর্বপুরুষেরা প্রথমা মেনে চলে না কেন? কেন ওরা অশুচি হাতে খায়?
{7:6} যীশু তাঁদের বললেন, তোমাদের মত ভণ্ডদের উদ্দেশ্য করেই নবী যিশাইয়া এই কথা বলে গেছেনঃ এই জাতি মুখেই আমার সম্মান করে, কিন্তু আমার কাছ থেকে এদের মনরয়েছে বহুদূরে।
{7:7} বৃথাই তারা করে আমার আরাধনা, যে শিক্ষা তারা দেয়তা মানুষেরই গড়া বিধান।
{7:8} ঈশ্বরের নির্দেশ অবহেলা করে তোমরা মানুষের গড়া প্রথা আঁকড়ে ধরে আছ।
{7:9} তিনি তাঁদের বললেন, ঈশ্বরের নির্দেশ অমান্য করে নিজেদের প্রথা বজায় রাখার চমৎকার কায়দা বার করেছ তোমরা!
{7:10} মোশি বলেছিলেন, ‘তোমাদের পিতামাতাকে সম্মান কর’ এবং ‘যে পিতা কিম্বা মাতার দুর্নাম করে তার মৃত্যুদণ্ড হবে।’
{7:11} কিন্তু তোমরা বল, যদি কেউ তার পিতামাতাকে বলে, আমার কাছ থেকে যা কিছু তোমাদের প্রাপ্য তা সবই ‘কোরবান’ অর্থাৎ ঈশ্বরকে নিবেদিত।
{7:12} তাহলে তোমরা আর তাকে তার পিতামাতার জন্য কিছু করতে দাও না।
{7:13} এইভাবে তোমরা নিজেদের প্রথা বজায় রাখতে গিয়ে ঈশ্বরের আদেশ তুচ্ছ কর। এরকম আরও অনেক কিছুই তোমরা করে থাক।
{i7:14} মানুষকে যা অশুচি করে
{7:14} যীশু জনতাকে ডেকে আবার বললেন, তোমরা সকলে আমার কথা শোন এবং বোঝার চেষ্টা কর।
{7:15} বাইরে থেকে কোন কিছু ভিতরে গিয়ে মানুষকে অশুচি করতে পারে না, কিন্তু মানুষের ভিতর থেকে যা কিছু বেরিয়ে আসে তাই-ই তাকে অশুচি করে।
{7:16} শোনার মত মন ও কান যার আছে, সে শুনুক।
{7:17} জনতার কাছ থেকে যীশু যখন বাড়ির রভিতরে গেলেন, শিষ্যেরা তাঁকে এই উপমাটির সম্বন্ধে জিজ্ঞাসা করলেন।
{7:18} যীশু তাঁদের বললেন, তোমরাও ওদেরই মত নির্বোধ? তোমরা কি বোঝ না যে বাইরে থেকে মানুষের দেহের মধ্যে যা কিছু যায়, তা তাকে অশুচি করতে পারে না
{7:19} কারণ সেটা তার মনের ভিতরে যায় না, যায় উদরে। তারপর সেটা দেহ থেকে বেরিয়ে যায়। এই কথা দিয়ে তিনি ঘোষণা করলেন যে, সব খাদ্যই শুচি।
{7:20} যীশু বললেন, মানুষের মধ্যে থেকে যা কিছু বেরিয়ে আসে, তাই-ই তাকে অশুচি করে।
{7:21} কারণ এ সব আসে একেবারে মানুষের অন্তর থেকে। কুচিন্তা, লাম্পট্য, চুরি, নরহত্যা, ব্যভিচার,
{7:22} লোভ, নষ্টামি, প্রবঞ্চনা, অনাচার, শত্রুতা, কুৎসা, অহঙ্কার ও মূর্খতা —
{7:23} এ সমস্ত মন্দ বিষয় অন্তর থেকেই আসে এবং মানুষকে অশুচি করে।
{i7:24} একটি নারীর বিশ্বাস ( মথি 15:21-28 )
{7:24} সেখান থেকে যীশু চলে গেলেন টায়অর অঞ্চলে। সেখানে একজনের বাড়িতে গেলেন তিনি এবং সেকথা কাউকে জানাতে চাইলেন না। কিন্তু তা গোপন রইল না।
{7:25} খবর পেয়ে একটি নারী এসে তাঁর চরণে লুটিয়ে পড়ল। তার মেয়ের উপর অশুচি আত্মা ভর করেছিল।
{7:26} সেই নারী ছিল জাতিতে গ্রীক, সিরিয়া দেশে বসবাসকারী একজন ফিনিসীয়। সে যীশুর কাছে এসে অনুরোধ করল যেন তিনি তার মেয়েটিকে অপদেবতার হাত থেকে উদ্ধার করেন।
{7:27} যীশু তাকে বললেন, আগে ছেলেমেয়েরা খেয়ে তৃপ্ত হোক কারণ ছেলেমেয়েদের খাবার কুকুরকে দেওয়অ যায় না।
{7:28} সে উত্তর দিল, হ্যাঁ প্রভু ঠিক কথা। কিন্তু ছেলেমেয়েদের পাত থেকে যা টেবিলের তলায় পড়ে, তা তো কুকুরেরা খেতে পায়।
{7:29} যীশু তাকে বললেন, ঠিক কথাই বলেছ তুমি। যাও, দেখ গিয়ে অপদেবতা তোমার মেয়েকে ছেড়ে চলে গেছে।
{7:30} সে বাড়ি ফিরে গিয়ে দেখল তার মেয়ে বিছানায় শুয়ে আছে এবং অপদেবতা তাকে ছেড়ে চলে গেছে।
{i7:31} এক মূক ও বধিরের সুস্থতা লাভ
{7:31} তারপর যীশু টায়ার থেকে ফিরে এলেন এবং সীদোন হয়ে ডেকাপলিস অঞ্চলের মধ্যে দিয়ে গালীল সাগরের কাছে গেলেন।
{7:32} সেখানে লোকেরা একটা কালা আর তোৎলা লোককে তাঁর কাছে নিয়ে এল এবং তাঁকে অনুরোধ জানাল যেন তিনি তাকে স্পর্শ করেন।
{7:33} যীশু তাকে ভিড়ের ভিতরের থেকে একান্তে এনে তার কানের মধ্যে আঙ্গুল দিলেন এবং জিভে থুতু লাগিয়ে দিলেন।
{7:34} তারপর আকাশের দিকে চেয়ে তিনি দীর্ঘশ্বাস ফেলে বললেন, “এফ্ফাথা, “অর্থাৎ খুলে যাক।
{7:35} সেই মুহূর্তেই লোকটি কানে শুনতে পেল, তার জিভের জড়তা ঘুচে গেল, সে স্পষ্টভাবে কথা বলতে লাগল।
{7:36} যীশু একথা কাউকে বলতে তাদের নিষেধ করে দিলেন, কিন্তু যতই নিষেধ করুন না কেন তারা একথা চারিদিকে বলে বেড়াতে লাগল।
{7:37} তারা দারুণ অবাক হয়ে গেল, বলতে লাগল, তিনি যা কিছু করছেন সবই ভাল, এমন কি কালাকে শোনার ক্ষমতা দিচ্ছেন, বোবাকেও কথা বলার শক্তি দিচ্ছেন।
{i8:1} চার হাজার লোককে আহার দান ( মথি 15:32-39 )
{8:1} সেইসময় বিরাট এক জনতা আবার যীশুকে ঘিরে ভিড় জমাল। তাদের কাছে কোন খাবার ছিল না, তাই তিনি শিষ্যদের ডেকে বললেন,
{8:2} এই মানুষগুলির জন্য আমার খুব মায়া হচ্ছে। আজ তিনদিন ধরে এরা আমার সঙ্গে রয়েছে, এদের কাছে খাবার মত কিছুই নেই।
{8:3} এদের ক্ষুধার্ত অবস্থাতেই যদি বাড়ি পাঠিয়ে দিই তাহলে পথের মধ্যেই এরা অজ্ঞান হয়ে যাবে। এদের মধ্যে আবার কিছু লোক অনেক দূর থেকে এসেছে।
{8:4} শিষ্যেরা তাঁকে বললেন, এই নিরালা প্রান্তরে এত লোককে পেটভরে খাওয়াবার মত রুটি কে দেবে?
{8:5} যীশু তাঁদের জিজ্ঞাসা করেলন, তোমাদের কাছে কতগুলো রুটি আছে? তাঁরা বললেন, সাতটি।
{8:6} যীশু সকলকে মাটিতে বসে পড়তে বললেন। তারপর সাতটি রুটি হাতে নিয়ে ঈশ্বরকে ধন্যবাদ জানিয়ে টুকরো টুকরো করলেন এবং শিষ্যদের হাতে দিলেন পরিবেশন করার জন্য, তাঁরা সেইমত কাজ করলেন।
{8:7} তাঁদের কাছে কয়েকটি মাছও ছিল। এগুলির জন্যও ধন্যবাদ দিয়ে যীশু শিষ্যদের বললেন পরিবেশন করতে।
{8:8} সকলে তৃপ্তি করে খেল। তারপর রুটির টুকরো যা বাকী রইল সব কুড়িয়ে জড়ো করা হল, সাতটা ডালা ভরে গেল।
{8:9} লোকেরা সংখ্যায় ছিল প্রায় চার হাজার।
{8:10} যীশু তাদের বিদায় দিয়ে শিষ্যদের নৌকায় উঠলেন এবং দল্মনুথা অঞ্চলে চলে গেলেন।
{i8:11} নিদর্শন দেখার দাবী ( মথি 16:1-4 )
{8:11} সেখানে ফরিশীরা এসে যীশুর সঙ্গে তর্ক জুড়ে দিল। তারা তাঁকে পরীক্ষা করার জন্য কোন দৈব নিদর্শন দেখতে চাইল।
{8:12} যীশু গভীর দুঃখের সঙ্গে বললেন, এ যুগের মানুষ নিদর্শন দেখতে চায় কেন? এই সত্য আমি তোমাদের বলছি, এ যুগের মানুষকে কোন নিদর্শন দেখানো হবে না।
{8:13} যীশু তাদের কাছ থেকে চলে এলেন এবং নৌকায় করে আবার ফিরে গেলেন সাগরের ওপারে।
{i8:14} ফরিশী ও হেরোদপন্থী সম্বন্ধে সাবধানবাণী ( মথি 16:5-12 )
{8:14} শিষ্যেরা সঙ্গে রুটি নিতে ভুলে গিয়েছিলেন। নৌকায় তাঁদের সঙ্গে একখানা মাত্র রুটি ছিল।
{8:15} যীশু তাঁদের বললেন, সাবধান, ফরিশী আর হেরোদপন্থীদের খামির সম্পর্কে সতর্ক থেকো।
{8:16} শিষ্যেরা নিজেদের মধ্যে বলতে লাগলেন, আমাদের কাছে তো কোনো রুটিই নেই।
{8:17} যীশু একথা বুঝতে পেরে তাঁদের বললেন, তোমাদের সঙ্গে রুটি নেই বলে কেন তোমরা এত আলোচনা করছ? আজও তোমরা জানলে না, বুঝলে না কিছু? বুদ্ধিশুদ্ধি কি তোমাদের লোপ পেয়েছে?
{8:18} চোখ থাকতেও কি তোমরা দেখতে পাও না, কান থাকতেও কি শুনতে পাও না? মনে কি পড়ে না তোমাদের
{8:19} যেদিন আমি পাঁচটা রুটি দিয়ে পাঁচ হাজার লোককে খাইয়েছিলাম সেদিন ক ঝুড়ি রুটির টুকরো তোমরা তুলেছিলে? তাঁরা বললেন, বারো ঝুড়ি।
{8:20} আর যখন সাতটা রুটি দিয়ে চার হাজার লোককে দিয়এছিলাম তখন ক ডালা রুটির টুকরো তুলেছিলে? তাঁরা বললেন, সাত।
{8:21} যীশু তাঁদের বললেন, তাহলে এখনও কি কিছু বুঝতে পারছ না তোমরা?
{i8:22} দৃষ্টিহীনের দৃষ্টিপাত
{8:22} তাঁরা এলেন বেথসৈদায়। সেখানে কিছু লোক একজন অন্ধকে নিয়ে এল এবং তাকে স্পর্শ করার জন্য যীশুকে অনুরোধ করল।
{8:23} যীশু অন্ধ লোকটিকে হাত ধরে গ্রামের বাইরে নিয়ে এলেন। তারপর তার চোখে থুতু দিয়ে হাত বুলিয়ে বললেন, তুমি কী দেখতে পাচ্ছ?
{8:24} সে উপরের দিকে চেয়ে বলল, আমি মানুষ দেখতে পাচ্ছি, তারা দেখতে গাছের মত, হেঁটে বেড়াচ্ছে।
{8:25} যীশু আবার তার চোখের উপর হাত বুলিয়ে দিলেন। সে তখন ভালভাবে দেখতে পেল, সম্পূর্ণ সুস্থ হয়ে গেল। এবং সবকিছু স্পষ্ট ভাবে দেখতে লাগল।
{8:26} যীশু তাকে সোজা বাড়ি পাঠিয়ে দিলেন, বললেন, গ্রামের কাউকে কিছু বলো না।
{i8:27} যীশুর সম্বন্ধে পিতরের ঘোষণা ( মথি 16:13-20 ; লুক 9:18-21 )
{8:27} শিষ্যদের নিয়ে যীশু সিজারিয়া-ফিলিপীর গ্রামাঞ্চলে ঘুরে বেড়াতে লাগলেন। পথে তাঁদের বললেনঃ আমার সম্বন্ধে লোকে কি বলে?
{8:28} তাঁরা বললেনঃ কেউ বলে, বাপ্তিষ্মদাতা যোহন, কেউ কেউ বলে, আপনি এলিয়, আবার কেউ বা বলে আপনি একজন নবী।
{8:29} যীশু তাঁদের জিজ্ঞাসা করলেন, কিন্তু তোমরা কি বল, কে আমি? পিতর বললেন, আপনি সেই খ্রীস্ট।
{8:30} যীশু তাঁদের বিশেষভাবে নিষেধ করে দিলেন, যেন তাঁরা তাঁর সম্বন্ধে কাউকে কিছু না বলেন।
{i8:31} নিজের মৃত্যু ও পুনরুত্থান সম্বন্ধে যীশুর ভবিষ্যদ্বাণী ( মথি 16:21-28 ; লুক 9:22-27 )
{8:31} এরপর থেকে যীশু তাঁর শিষ্যদের এই কথা বলতে লাগলে, মানবপুত্রকে অনেক যন্ত্রণাভোগ করতে হব। সমাজপতিরা, নেতৃস্থানীয় পুরোহিতেরা এবং শাস্ত্রীরা তাঁকে প্রত্যাখ্যান করবে। তাঁকে হত্যা করা হবে কিন্তু তিনদিন পর তিনি পুনরুত্থিত হবেন।
{8:32} একথা তিনি স্পষ্টভাবেই বললেন। তাই পিতর তাঁকে একান্তে নিয়ে গিয়ে অনুযোগ করতে লাগলেন।
{8:33} কিন্তু যীশু ফিরে দাঁড়িয়ে শিষ্যদের দিকে চেয়ে পিতরকে ধমক দিলেন, বললেন, শয়তান, দূর হও আমার কাছ থেকে! তোমার দৃষ্টিভঙ্গি মানুষেরই মত, ঈশ্বরের মত নয়।
{8:34} তারপর যীশু শিষ্যদের সঙ্গে জনতাকেও ডেকে বললেন, যে আমার আড়ুগামী হতে চায় সে নিজেকে তুচ্ছ করুক এবং নিজের ক্রুশ তুলে নিয়ে আমার অনুসরণ করুক।
{8:35} কারণ যে নিজের প্রাণ বাঁচাতে চায় সে তা হারাবে কিন্তু যে আমার জন্য এবং সুসমাচারের জন্য নিজের প্রাণ বিসর্জন দেয়, সে তা রক্ষা করবে।
{8:36} সারা জগতের মালিকানা লাভ করেও যদি কেউ প্রাণ হারায় তাতে তার কি লাভ?
{8:37} এমন কি আছে, যার বিনিময়এ মানুষ তার প্রাণ ফিরে পেতে পারে?
{8:38} ভ্রষ্টাচার ও পাপকলুষিত এই যুগে আমার জন্য এবং আমার উপদেশের জন্য যদি কেউ লজ্জাবোধ করে তাহলে মানবপুত্র যখন পবিত্র বাহিনীর সঙ্গে তাঁর পিতার মহিমায় ভূষিত হয়ে আবির্ভূত হবেন তখন তিনিও তাদের জন্য লজ্জাবোধ করবেন।
{9:1} যীশু তাঁদের বললেন, সত্যই আমি তোমাদের বলছি, যারা আজ এখানে দাঁড়িয়ে রয়েছে তাদের মধ্যে এমন কেউ কেউ আছে যারা সপরাক্রমে ঈশ্বরের রাজ্যের আগমন না দেখা পর্যন্ত মৃত্যুর স্পর্শ লাভ করবে না।
{i9:2} যীশুর রূপান্তর ( মথি 17:1-16 ; লুক 9:28-36 )
{9:2} এর ছয়দিন পরে যীশু পিতর, যাকোব ও যোহনকে সঙ্গে নিয়ে নিরালায় এক উঁচু পাহাড়ে গেলেন। তাঁদের সামনেই তাঁর রূপান্তর হল।
{9:3} তাঁর বসন হয়ে উঠল উজ্জ্বল ও শুভ্র। পৃথিবীর কোন রজক কাপড় এত সাদা করতে পারে না।
{9:4} তারপর সেখানে মোশি এবং এলিয় আবির্ভূত হয়ে যীশুর সঙ্গে কথা বলতে লাগলেন।
{9:5} পিতর তখন যীশুকে বললেন, গুরুদেব, আমরা এখানে থাকলেই ভাল হয়। এখানে আমরা তিনটে তাঁবু খাটাই, একটা আপনার জন্য, একটা মোশির জন্য, আর একটা এলিয়ের জন্য।
{9:6} তাঁরা এত ভয় পেয়েছিলেন যে বুঝতে পারেননি কি বলা উচিত।
{9:7} এমন সময় একখণ্ড মেঘ এসে তাঁদের ঢেকে ফেলল এবং সেই মেঘ থেকে ভেসে এল একটি কণ্ঠস্বর: ইনিই আমার প্রিয় পুত্র, এঁর কথা শোন।
{9:8} সঙ্গে সঙ্গে তাঁরা চেয়ে দেখলেন চারিদিকে। কিন্তু যীশুকে ছাড়া আর কাউকে তংআদের সঙ্গে দেখতে পেলেন না।
{9:9} পাহাড় থেকে নেমে আসার সময় যীশু তাঁদের নিষেধ করে দিলেন যেন মৃতলোক থেকে মানবপুত্র পুনরুত্থিত না হওয়অ পর্যন্ত তাঁরা এই দর্শনের কথা কাউকে না বলেন।
{9:10} সুতরাং তাঁরা এই ব্যাপারটি গোপন রাখলেন এবং মৃতলোক থেকে পুনরুত্থিত হওয়অর কি অর্থ হতে পারে এই নিয়ে নিজেদের মধ্যে আলোচনা করতে লাগলেন।
{9:11} তাঁরা যীশুকে জিজ্ঞাসা করলেন, শাস্ত্রীরা কেন বলেন যে, এলিয়ই প্রথমে আসবেন?
{9:12} যীশু তাঁদের বললেন, এলিয়ই প্রথমে এসে সব কিছু প্রস্তুত করবেন। তাহলে কেন শাস্ত্রে লেখা আছে যে মানবপুত্রকে বহু যন্ত্রণাভোগ করতে হবে এবং অবজ্ঞাত হতে হবে।
{9:13} কিন্তু আমি তোমাদের বলছি, এলিয় এসে গেছেন এবং তাঁর সম্বন্ধে শাস্ত্রে যেমন লেখা আছে সেইভাবে তারা তাঁর সঙ্গে যথেচ্ছ ব্যবহার করেছে।
{i9:14} অপদেবতাগ্রস্ত এক বালকের আরোগ্যলাভ ( মথি 17:14-20 ; লুক 9:37-43 )
{9:14} অন্য শিষ্যদের কাছে ফিরে এসে তাঁরা দেখলেন বিরাট এক জনতা ঘিরে রয়েছে তাঁদের এবং শাস্ত্রীরা তাঁদের সঙ্গে তর্ক করছেন।
{9:15} যীশুকে দেখতে পেয়ে সকলে বিস্ময়ে অভিভূত হয়ে গেল। ছুটে গিয়এ তাঁকে অভিবাদন জানাল।
{9:16} তিনি শিষ্যদের জিজ্ঞাসা করলেন, ওদের সঙ্গে তোমরা কি নিয়ে তর্ক করছ?
{9:17} ভিড়ের মধ্য থেকে একজন বলল, গুরুদেব, আমার ছেলেটাকে আপনার কাছে এনেছিলাম। ওকে অশুচি আত্মায় পেয়েছে। তাই সে বোবা হয়ে আছে।
{9:18} সে যখন ওর উপর ভর করে তখন ওকে আছাড় দিয়ে ফেলে দেয়। ওর মুখ থেকে তখন ফেনা বার হতে থাকে, দাঁত কড়মড় করে, আর ওর শরীর আড়ষ্ট হয়ে যায়। আমি আপনার শিষ্যদের অশুচি আত্মাটাকে ছাড়িয়ে দিতে বলেছিলাম কিন্তু ওঁরা পারেননি।
{9:19} যীশু তাঁদের বললেন, হে বিস্বাসহীন যুগের মানুষ আর কতদিন আমি তোমাদের সঙ্গে থাকব? কতদিন তোমাদের জন্য ধৈর্য ধরে থাকব? নিয়ে এস ওকে আমার কাছে।
{9:20} তারা ছেলেটিকে নিয়ে এল। যীশুকে দেখতে পেয়েই অশুচি আত্মাটা ছেলেটিকে খুব জোরে মুচড়ে ধরল। সে মাটিতে পড়ে গড়াগড়ি দিতে লাগল, ওর মুখ থেকে ফেনা বার হতে লাগল।
{9:21} ছেলেটির বাবাকে যীশু জিজ্ঞাসা করলেন, কতদিন থেকে ওর এরকম হচ্ছে? সে বলল, ছেলেবেলা থেকেই।
{9:22} বহুবার ছেলেটাকে ও মেরে ফেলার জন্য আগুনে ও জলে ফেলে দিয়েছে। আপনি যদি কিছু করতে পারেন দেখুন, দয়া করে আমাদের সাহায্য করুন।
{9:23} যীশু তাকে বললেন, ‘যদি পারেন’ কেন? যে বিশ্বা করে তার জন্য সবই করা সম্ভব।
{9:24} ছেলেটির বাবা চীৎকার করে বলল, আমি বিশ্বাস করতে চাই, আমার অবিশ্বাস দূর করুন।
{9:25} যীশু যখন দেখলেন, ভিড়ের সমস্ত লোক চেপে পড়ছে তখন তিনি সেই অশুচি আত্মাকে ধমক দিয়ে বললেন, হে মূক ও বধির অশুচি আত্মা, আমি আদেশ দিচ্ছি, বেরিয়ে এস ওর ভেতর থেকে, আর কখনও এর উপর ভর করো না।
{9:26} তখন সে চীৎকার করে ছেলেটিকে মারাত্মকভাবে মুচড়ে দিয়ে বেরিয়ে গেল। ছেলেটা মরার মত পড়ে রইল। তাই দেখে অনেকে বলতে লাগল, ও মরে গেছে।
{9:27} কিন্তু যীশু তাকে হাত ধরে তুললেন, সে উঠে দাঁড়াল।
{9:28} বাড়িতে যাবার পর শিষ্যেরা যীশুকে গোপনে জিজ্ঞাসা করলেন, কেন আমরা ঐ আত্মাটাকে ছাড়াতে পারলাম না?
{9:29} যীশু তাঁদের বললেন, এই ধরণের আত্মা প্রার্থনা ছাড়া তাড়ানো যায় না।
{i9:30} নিজের মৃত্যু ও পুনরুত্থান সম্পর্কে যীশুর দ্বিতীয়বার ভবিষ্যদ্বাণী ( মথি 17:22-23 ; লুক 9:43-45 )
{9:30} তাঁরা সেই স্থান ত্যাগ করে গালীল পেরিয়ে চলে গেলেন। তিনি চাননি যে কেউ সে কথা জানুক।
{9:31} সেইসময় তিনি তাঁর শিষ্যদের শিক্ষা দিচ্ছিলেন। তিনি তাঁদের বললেলন, মানবপুত্র মানুষের কবলে পড়তে চলেছেন। তারা তাঁকে হত্যা করবে কিন্তু নিহত হওয়ার তিনদিন পরে তিনি পুনরুত্থিত হবেন।
{9:32} শিষ্যেরা তাঁর কথা বুঝতে পারলেন না কিন্তু তাঁকে সে কথা জিজ্ঞাসা করতেও ভয় পেলেন।
{i9:33} শ্রেষ্ঠ কে?
{9:33} তাঁরা এলেন কফরনাউমে। বাড়ির ভেতরে যাবার পর যীশু শিষ্যদের জিজ্ঞাসা করলেন, পথে তোমরা কি আলেআচনা করছিলে?
{9:34} তাঁরা চুপ করে রইলেন কারণ তাদের মধ্যে কে শ্রেষ্ঠ — এই নিয়ে পথে তাঁরা তর্কাতর্কি করছিলেন।
{9:35} তিনি তখন আসন গ্রহণ করে বারোজনকে ডেকে বললেন, যদি কেউ প্রথম হতে চায় তাহলে তাকে থাকতে হবে সবার শেষে, তাকে হতে হবে সকলের সেবক।
{9:36} তিনি একটি শিশুকে এনে তাঁদের মাঝখানে দাঁড় করিয়ে দিলেন তারপর তাকে কোলে নিয়ে বললেন,
{9:37} এর মত একটি শিশুকে যে কেউ আমার নামে গ্রহণ করে সে আমাকেই গ্রহণ করে এবং যে কেউ আমাকে গ্রহণ করে সে শুধু আমাকে নয়, কিন্তু যিনি আমাকে পাঠিয়েছেন তাঁকেই বরণ করে।
{9:38} যোহন যীশুকে বললেন, গুরুদেব, আমরা একটি লোককে আপনার নামে ভূত ছাড়াতে দেখেছি। আমরা তাকে এ কাজ করতে বারণ করেছি, কারণ সে আমাদের কেউ নয়।
{9:39} কিন্তু যীশু বললেন, নিষেধ করো না তাকে কারণ আমার নামে অলৌকিক কাজ করার পর কেউ আমার দুর্নাম করতে পারে না।
{9:40} যে আমাদের বিপক্ষে নয় সে আমাদের সপক্ষে। সত্যই আমি তোমাদের বলছি,
{9:41} তোমরা খ্রীস্টের অনুগামী বলেল কেউ যদি তোমাদের এক ঘটি জলও খেতে দেয় তাহলেও সে পুরস্কার থেকে বঞ্চিত হবে না।
{i9:42} পাপ ও প্রলোভন ( মথি 18:6-9 ; লুক 17:1-2 )
{9:42} এই নগণ্য ব্যক্তিরা, যারা বিশ্বাসে আমাকে আশ্রয় করেছে, তাদের কোন একজনেরও বিশ্বাসে কেউ যদি ব্যাঘাত ঘটায় তাহলে তার গলায় ভারী যাঁতা বেঁধে সমুদ্রে ফেলে দেওয়াই তার পক্ষে ভাল।
{9:43} যদি তোমার হাত তোমাকে পাপে প্রলুব্ধ করে, তাহলে সে হাত কেটে ফেল। কারণ দুই হাত নিয়ে নরকের জ্বলন্ত আগুনে পড়ার চেয়ে অঙ্গহীন হয়ে অনন্ত জীবনে প্রবেশ করা তোমার পক্ষে ভাল।
{9:44} (নরকে কীট তাদের অনন্তকাল ধরে খেতে থাকে আর আগুন জ্বলে অনন্তকাল।)
{9:45} যদি তোমার পা তোমার পতন ঘটায় তাহলে কেটে ফেল সেই পা। দুই পা নিয়ে নরকে নিক্ষিপ্ত হওয়অর চেয়ে খঞ্জ হয়ে অনন্ত জীবনে প্রবেশ করা ভাল।
{9:46} (নরকে কীট তাদের অনন্তকাল ধরে খেতে থাকে অর আগুন জ্বলেল অনন্তকাল।)
{9:47} যদি তোমার চোখ তোমাকে পাপে প্রবৃত্ত করে তাহলে তা উপড়ে ফেল। দুচোখ নিয়ে নরকে নিক্ষিপ্ত হওয়অর চেয়ে একটি চোখ নিয়ে ঈশ্বরের রাজে প্রবেশ করা ভাল।
{9:48} নরকে কীটের মৃত্যু নেই, আগুন সেখানে কখন্য নেভে না।
{9:49} অগ্নিদহনে প্রত্যেককে শুচিশুদ্ধ হতে হবে, যেমন নিবেদিত বলিকে লবণাক্ত করে শুচি করা হয়।
{9:50} লবণ ভাল জিনিষ কিন্তু লবণ যদি লবণত্ব হারায় তাহলে কি করে তোমরা তার লবণত্ব ফিরিয়ে আনবে? তোমাদের অন্তর লবণময় হোক এবং পরস্পর শান্তিতে থাক।
{i10:1} বিবাহবন্ধন ও বিচ্ছেদ সম্বন্ধে যীশুর শিক্ষা
{10:1} যীশু সেখান থেকে চলে গেলেন যিহুদীয়া অঞ্চলে জর্ডনের ওপারে। সেখানে আবার লোক জমা হল তাঁর কাছে। তিনি যথারীতি তাদের উপদেশ দিতে লাগলেন।
{10:2} ফরিশীরা তাঁর কাছে এলেন তাঁকে যাচাই করতে। তাঁকে জিজ্ঞাসা করলেন, কোন ব্যক্তিরর পক্ষে স্ত্রীকে পরিত্যাগ করা কি বিধানসম্মত?
{10:3} যীশু বললেন, মোশি তোমাদের কি আদেশ দিয়েছেন?
{10:4} তাঁরা বললেন, মোশি ত্যাগপত্র লিখে স্ত্রীকে ত্যাগ করার অনুমতি দিয়েছেন।
{10:5} যীশু তাঁদের বললেন, তোমাদের হৃদয় কঠোর বলেই তিনিই এই আজ্ঞা লিখে গেছেন।
{10:6} কিন্তু সৃষ্টির শুরুর থেকেই ‘ঈশ্বর মানুষকে নর ও নারীরূপেই সৃষ্টি করেছন।’
{10:7} ‘এইজন্যই পুরুষ তার পিতামাতাকে পরিত্যাগ করে স্ত্রীর প্রতি আসক্ত হবে
{10:8} এবং তারা দুজনে হবে একাঙ্গ।’ সুতরাং তারা আর দুজন নয়, একজন।
{10:9} ঈশ্বর যাদের যুক্ত করেছেন, মানুষ তাদের বিচ্ছিন্ন না করুক।
{10:10} বাড়িতে গিয়ে শিষ্যেরা যীশুকে এ বিষয়ে আবার জিজ্ঞাসা করলেন।
{10:11} যীশু তাঁদের বললেন, যে ব্যক্তি তার স্ত্রীকে পরিত্যাগ করে আর একজনকে বিবাহ করে সে স্ত্রীর বিরুদ্ধে ব্যভিচারের অপরাধ করে
{10:12} এবং স্ত্রী যদি স্বামীকে পরিত্যাগ করে অন্য একজনকে বিবাহ করে, তাহলে সেও ব্যভিচার করে।
{i10:13} শিশুদের প্রতি যীশুর অপার স্নেহ ( মথি 19:13-15 ; লুক 18:15-17 )
{10:13} লোকেরা যীশুর কাছে ছেলেমেয়েদের আনতে লাগল যেন তিনি তাদের স্পর্শ করেন। এতে শিষ্যেরা তাদের তিরস্কার করতে লাগলেন।
{10:14} এই দেখে যীশু বিরক্ত হয়ে তাঁদের বললেন, শিশুদের আমার কাছে আসতে দাও, বাধা দিও না ওদের। ঈশ্বরের রাজ্য এদের মত লোকদের জন্যই।
{10:15} সত্যিই আমি তোমাদের বলছি, শিশুর মত হয়ে যে ঈশ্বরের রাজ্যকে গ্রহণ না করে, সে সেখানে প্রবেশ করতে পারবে না।
{10:16} যীশু তাদের কোলে নিয়ে তাদের মাথায় হাত রেখে আশীর্বাদ করেলন।
{i10:17} ধনবানের সমস্যা ( মথি 19:16-30 ; লুক 18:18-30 )
{10:17} যীশু আবার যাত্রা শুরু করলেন, এমন সময় একটি লোক এসে তাঁর সামনে নতজানু হয়ে বলল, সদ্গুরু, কি করলে আমি শাশ্বত জীবনের অধিকারী হব?
{10:18} যীশু তাকে বললেন, তুমি আমাকে সৎ বলছ কেন? একমাত্র ঈশ্বর ছাড়া সৎ আর কেউ নেই।
{10:19} সমস্ত অনুশাসন তুমি জান, ‘নরহত্যা করো না, ব্যভিচার করো না, চুরি করো না, মিথ্যা সাক্ষ্য দিও না, কাউকে প্রবঞ্চনা করো না, মাতাপিতাকে সম্মান করো।’
{10:20} সে তখন যীশুকে বলল, গুরুদেব, এ সমস্তই তো আমি ছোটবেলা থেকে পালন করে আসছি।
{10:21} যীশু সস্নেহে তার দিকে চেয়ে দেখলেন, বললেন, তোমার একটি জিনিষের অভাব রয়েছে। যাও, যা কিছু তোমার আছে, সমস্ত বিক্রী করে গরীবদের বিলিয়ে দাও, তাহলে স্বর্গে তোমার জন্য ঐশ্বর্য সঞ্চিত হবে। তারপর এস, আমার অনুগামী হও।
{10:22} এ কথায় তার মুখ বিষণ্ণ হয়ে উঠল, ক্ষুণ্ণ মনে সে চলে গেল, কারণ তার প্রচুর ধন-সম্পত্তি ছিল।
{10:23} যীশু তখন চারিদিকে তাকিয়ে শিষ্যদের বললেন, ধন-সম্পত্তি যাদের আছে, তাদের পক্ষে ঈশ্বরের রাজ্যে প্রবেশ করা কত দুরূহ।
{10:24} শিষ্যেরা তাঁর এ কথায় অবাক হয়ে গেলেন। যীশু তাঁদের আবার বললেন, বৎসেরা, ঈশ্বরের রাজ্যে প্রবেশ করা কত কঠিন!
{10:25} একটি সূচের ছিদ্রপথে উটের প্রবেশ করাবরং সহজ কিন্তু ধনবানের পক্ষে ঈশ্বরের রাজ্যে প্রবেশ করা কঠিন।
{10:26} তাঁরা এতে খুবই অবাক হয়ে গেলেন এবং নিজেদের মধ্যে বলতে লাগলেন, তাহলে পরিত্রাণ কে পাবে?
{10:27} যীশু তাঁদের দিকে তাকিয়ে বললেন, মানুষের পক্ষে এ কাজ সাধ্যের অতীত কিন্তু ঈশ্বরের পক্ষে নয়। ঈশ্বরের পক্ষে সবকিছুই সম্ভব।
{10:28} পিতর তাঁকে বললেন, দেখুন, আমরা সব কিছু ত্যাগ করে আপনার অনুগামী হয়েছি।
{10:29} যীশু বললেন, সত্যিই আমি তোমাদের বলছি, আমার জন্য ও সুসমাচারের জন্য যারা গৃহত্যাগ করেছে, ভাই-বোন, মা-বাবা, ছেলেমেয়ে, জমিজমা ত্যাগ করে এসেছে তাদের এন একজনও নেই যে
{10:30} ইহজীবনেই তার শতগুণ ফিরে পাবে না। সে ইহজীবনেই ঘরবাড়ি, ভাই-বোন, মা-বাবা, ছেলেমেয়ে, জমিজমা লাভ করবে এবং সেই সঙ্গে নির্যাতনও ভোগ করবে। আগাম যুগে সে লাভ করবে অনন্ত জীবন।
{10:31} কিন্তু যারা প্রথমে রয়েছে তাদের অনেকেই শেষে পড়বে এবং যারা শেষে রয়েছে তারা হবে অগ্রগণ্য।
{i10:32} নিজের মৃত্যু সম্পর্কে তৃতীয়বার ভবিষ্যদ্বাণী ( মথি 20:17-19 ; লুক 18:31-34 )
{10:32} শিষ্যদের রনিয়ে যীসু জেরুশালেমের পথে চলেছেন, যীশু চলেছেন তাঁদের আগে আগে। শিষ্যেরা এতে উৎকণ্ঠিত হলেন এবং যারা পিছনে আসছিল তারা ভয় পেল। যীশু তাঁর বারোজন সিষ্যকে আবার একান্তে নিয়ে গিয়ে তাঁর উপর যা কিছু ঘটবে সে কথা বলতে আরম্ভ করলেন। বললেন,
{10:33} দেখ, আমরা চলেছি জেরুশালেমে। সেখানে মানবপুত্রকে নেতৃস্থানীয় পুরোহিত ও শাস্ত্রীদের হাতে ধরিয়ে দেওয়া হবে। তারা তাঁকে মৃত্যুদণ্ডে দণ্ডিত করে বিজাতীয়দের হাতে তুলে দেবে।
{10:34} তারা তাঁকে বিদ্রূপ করবে, গায়ে থুতু দেবে, কশাঘাত করবে তারপর হত্যা করবে। কিন্তু তিনদিন পরে তিনি পুনরুত্থিত হবেন।
{i10:35} যাকোব ও যোহনের অনুরোধ ( মথি 20:20-28 )
{10:35} সিবদিয়ের পুত্র যাকোব আর যোহন যীশুর কাছে এসে বললেন, গুরুদেব, আমাদের ইচ্ছা, আমরা যা চাইব, আপনি আমাদের জন্য তাই করবেন।
{10:36} তিনি তাঁদের বললেন, তোমাদের জন্য আমাকে কি করতে বল?
{10:37} তাঁরা তাঁকে বললেন, আপনি যখন মহিমান্বিত হবেন, সেই সময় আমাদের একজনকে আপনার ডানদিকে আর একজনকে আপনার বাঁদিকে বসার অধিকার দিন।
{10:38} যীশু তাঁদের বললেন, তোমরা জান না তোমরা কি চাইছ। যে পেয়ালায় আমি পান করব, পারবে কি তোমরা সেই পেয়ালা থেকে পান করতে? অথবা যে বাপ্তিষ্ম আমি গ্রহণ করব, পারবে কি তোমরা সেই বাপ্তিষ্ম গ্রহণ করতে?
{10:39} তাঁরা যীশুকে বললেন, পারব। যীশু তাঁদের বললেন, যে পেয়ালায় আমি পান করব তোমরাও সেই পেয়ালায় পান করবে, যে বাপ্তিষ্ম আমি গ্রহণ করব সেই বাপ্তিষ্ম তোমরাও গ্রহণ করবে
{10:40} কিন্তু আমার ডানদিকে বা বাঁদিকে বসতে দেওয়ার অধিকার আমার নেই। যাদের জন্য সেই স্থান নির্ধারিত হয়েছে, তারাই এই অধিকার পাবে।
{10:41} একথা শুনে অন্য দশজন শিষ্য যাকোব আর যোহনের উপর খুব বিরক্ত হলেন।
{10:42} যীশু তাঁদের কাছে ডেকে বললেন, তোমরা জান যে, যারা অন্যান্য জাতির শাসনকর্তারূপে পরিগণিত, তারা প্রজাদের উপরে কর্তৃত্ব করে, আবার শাসন কর্তাদের মধ্যে যারা প্রধান, তারা তাদের উপর কর্তৃত্ব করে।
{10:43} তোমাদের মধ্যে কিন্তু তেমন হবে না। তোমাদের মধ্যে কেউ যদি প্রধান হতে চায় তাহলে তাকে পরিচারক হতে হবে
{10:44} এবং কেউ যদি অগ্রগণ্য হতে চায় তাহলে তাকে হতে হবে সকলের দাস।
{10:45} কারণ মানবপুত্রও সেবা পেতে আসেননি, এসেছেন সেবা করতে, বহুজনের মুক্তিপণরূপে নিজের প্রাণ দান করতে।
{i10:46} অন্ধ বর্তীময়ের দৃষ্টিলাভ ( মথি 20:29-34 ; লুক 18:35-43 )
{10:46} তাঁরা তারপর গেলেন জেরিকোতে। শিষ্য এবং লোকজনদের সঙ্গে জেরিকো থেকে যীশু যখন চলে যাচ্ছিলেন, সেই সময় তীময়ের পুত্র অন্ধ ভিক্ষুক বর্তীময় রাস্তার ধারে বসেছিল।
{10:47} সে শুনতে পেল যে ইনি নাসরতের যীসু, তখন সে চীৎকার করে বলতে লাগল, হে যীশু, দাউদ কুলতিলক, আমায় দয়া করুন।
{10:48} অনেক লোক তাকে ধমক দিয়ে চুপ করতে বলল, সে কিন্তু আরও বেশি চীৎকার করে বলতে লাগল, হে দাউদ কুলতিলক! আমায় দয়া করুন।
{10:49} যীশু থেমে দাঁড়ালেন। বললেন, ওকে ডাক। তারা তখন অন্ধ লোকটিকে ডেকে বলল, ভয় নেই! ওঠ, উনি তোমাকে ডাকছেন।
{10:50} সে নিজের জামা ছুঁড়ে ফেলে লাফিয়ে উঠে যীশুর কাছে এল।
{10:51} যীশু তাকে বললেন, তুমি কি চাও, তোমার জন্য আমি কি করব? অন্ধ লোকটি বলল, গুরুদেব, আমি যেন দেখতে পাই।
{10:52} যীশু তাকে বললেন, যাও, তোমার বিশ্বাসের জন্যই তুমি সুস্থ হলে। সঙ্গে সঙ্গে সে দৃষ্টি লাভ করল এবং সেই পথেই তাঁর পিছনে চলল।
{i11:1} শোভাযাত্রা সহকারে যীশুর জেরুশালেমে প্রবেশ ( মথি 21:1-11 ; লুক 19:28-40 ; যোহন 12:12-19 )
{11:1} জেরুশালেমের কাছাকাছি অলিভ পাহাড়ের ধারে বেথফাগে আর বেথানি গ্রামের কাছে এসে তাঁরা পৌঁছালেন। দুজন শিষ্যকে যীশু পাঠিয়ে দিলেন এই বলে:
{11:2} সামনের ঐ গ্রামটিতে যাও। গ্রামে ঢুকেই দেখতে পাবে একটা গর্দভ শাবক বাঁধা রয়েছে, যার পিঠে কেউ কোনদিন চড়েনি, সেটিকে খুলে নিয়ে এস।
{11:3} কেউ যদি তোমাদের বলে, ‘কেন এ কাজ করছ?’ তাহলে বলো, ‘প্রভুর প্রয়োজন আছে। তিনি আবার একে ফেরৎ পাঠিয়ে দেবেন।’
{11:4} তাঁরা চলে গেলেন। গিয়ে দেখলেন, গর্দভ শাবকটি বাইর এদরজার পাশে রাস্তায় বাঁধা রয়েছে।
{11:5} তাঁরা তার বাঁধন খুলতেই যারা সেখানে দাঁড়িয়েছিল, তারা জিজ্ঞাসা করল, কি করছ তোমরা, খুলছ কেন ওটাকে?
{11:6} যীশু তাঁদের যেভাবে বলে দিয়েছিলেন সেই মত বলতে তারা তাঁদের যেতে দিল।
{11:7} তাঁরা শাবকটিকে যীশুর কাছে নিয়ে এসে সেটার পিঠে নিজেদের জামা পেতে দিলেন। যীশু তার উপর বসলেন।
{11:8} বহু লোক নিজেদের গায়ের জামা রাস্তার উপর পেতে দিতে লাগল, অন্যেরা মাঠ থেকে গাছের ডালপালা কেটে এনে পথের উপর বিছিয়ে দিতে লাগল।
{11:9} শোভাযাত্রার সামনে ও পিছনে যারা ছিল সকলে চীৎকার করে বলতে লাগল, হোশান্না,
{11:10} ধন্য আমাদের পিতা দাউদের আসন্ন রাজা, ধন্য ঊর্ধ্বতমলোকে হোক হোশান্না ধ্বনি।
{11:11} যীশু জেরুশালেমে এসে মন্দিরে গেলেন। চারিদিকে সবকিছু দেখার পর বারোজন শিষ্যকে নিয়ে তিনি আবার বেথানিতে চলে গেলেন। কারণ ইতিমধ্যেই সন্ধ্যা হয়ে গিয়েছিল।
{i11:12} নিষ্ফলা ডুমুর গাছ ( মথি 21:18-19 )
{11:12} পরের দিন বেথানি থেকে পিরে আসার সময় যীশু ক্ষুধার্ত হলেন।
{11:13} দূরে পাতায় ভরা একটা ডুমুর গাছ দেখে গাছটার কাচে গেলেন যদি কিছু ডুমুর পাওয়া যায়। কিন্তু গাছটার কাছে গিয়ে পাতা ছাড়া আর কিছুই পেলেন না, কারণ তখন ডুমুরের মরশুম ছিল না।
{11:14} তাই তিনি গাছটাকে বললেন, কেউ আর কখনও তোমার ফল খাবে না। শিষ্যেরা শুনলেন এ কথা।
{i11:15} মন্দিরে যীশু ( মথি 21:12-17 ; লুক 19:45-48 ; যোহন 2:13-22 )
{11:15} তাঁরা গেলেন জেরুশালেমে। তারপর যীশু মন্দিরে গিয়ে যারা সেখানে ব্যবসা করছিল তাদের তাড়াতে আরম্ভ করলেন। পোদ্দারদের টেবিল আর পায়রা বিক্রেতাদের আসন উল্টে ফেলে দিলেন।
{11:16} মন্দিরের ভিতর দিয়ে বিক্রীর কোন জিনিস কাউকে নিয়ে যেতে দিলেন না।
{11:17} তারপর তাদের উপদেশ দিয়ে বললেন, শাস্ত্রে কি লেখা নেই, ‘আমার গৃহ সমস্ত জাতির প্রার্থনা ভবন বলে অভিহিত হবে?’ কিন্তু তোমরা একে করে তুলেছ ‘দস্যুর আস্তানা'
{11:18} নেতৃস্থানীয় পুরোহিতেরা এবং শাস্ত্রীরা একথা শুনলেন এবং তাঁকে শেষ করে দেবার উপায় খুঁজতে লাগলেন। কারণ সমস্ত লোক যীশুর উপদেশ শুনে মুগ্ধ হত বলে তাঁরা তাঁকে ভয় করতে লাগলেন।
{11:19} সন্ধ্যা ঘনিয়ে এলে যীশু শিষ্যদের নিয়ে শহরের বাইরে চলে গেলেন।
{i11:20} ডুমুর গাছ থেকে শিক্ষা ( মথি 21:20-22 )
{11:20} পরের দিন ভোরবেলায় সেই পথ দিয়ে যাবার সময় তাঁরা দেখলেন সেই ডুমুর গাছটা শিকড়শুদ্ধ শুকিয়ে গেছে।
{11:21} পিতরের মনে পড়ল সব কথা। তিনি যীশুকে বললেন, গুরুদেব দেখুন, যে ডুমুরগাছটাকে আপনি অভিশাপপ দিয়েছিলেন, সেটা শুকিয়ে গেছে।
{11:22} যীশু তাঁদের বললেন, ঈশ্বরে বিশ্বাস রাখ।
{11:23} সত্যই আমি তোমাদের বলছি, কেউ যদি এই পাহাড়টাকে বলে, ‘উপড়ে গিয়ে সমুদ্রে পড়’ এবং মনে সন্দেহ না রেখে যদি সে বিশ্বাস করে যে সে যা কিচু বলবে তাই-ই ঘটবে, তাহলে তার জন্য তা-ই করা হবে।
{11:24} সুতরাং আমি তোমাদের বলছি, যা কিছু তোমরা প্রার্থনায় চাও, বিশ্বাস কর যে তাই তোমরা পেয়ে গেছ, তাহলেই তোমরা তা পাবে।
{11:25} যখন তোমরা প্রার্থনা করতে দাঁড়াও, তখন কারও বিরুদ্ধে যদি তোমাদের কোন অভিযোগ থাকে, ক্ষমা কর তাকে, তাহলে তোমাদের পিতা যিনি স্বর্গে থাকেন তিনিও তোমাদের ক্ষমা করবেন।
{11:26} (কিন্তু যদি তোমরা ক্ষমা না কর তাহলে তোমাদের স্বর্গের পিতাও তোমাদের অপরাধ ক্ষমা করবেন না।)
{i11:27} যীশুর অধিকার সম্বন্ধে প্রশ্ন ( মথি 21:23-27 ; লুক 20:1-8 )
{11:27} তাঁরা আবার এলেন জেরুশালেমে। মন্দিরের মধ্যে যীশু যখন ঘুরে বেড়াচ্ছিলেন তখন নেতৃস্থানীয় পুরোহিত, শাস্ত্রী ও সমাজপতিরা তাঁর কাছে এসে জিজ্ঞাসা করলেন,
{11:28} তুমি কোন অধিকারে এসব কাজ করছ? কে তোমায় এসব কাজ করার ক্ষমতা দিল?
{11:29} যীশু তাঁদের বললেন, আমিও তোমাদের একটি প্রশ্ন করব, তার উত্তর যদি তোমরা দাও, তাহলে আমিও বলব কোন অধিকারে আমি এসব করছি।
{11:30} বাপ্তিষ্ম দেবার অধিকার যোহন কোথা থেকে পেয়েছিলেন স্বর্গ থেকে, না মানুষের কাছ থেকে? উত্তর দাও।
{11:31} এতে তাঁরা নিজেদের মধ্যে আলোচনা করে বললেন, যদি আমরা বলি ‘স্বর্গ থেকে’ তাহলে ও বলবে ‘তবে কেন তোমরা তাঁকে বিশ্বাস করনি।
{11:32} তাহলে কি বলব ‘মানুষ থেকে'? — কিন্তু জনতাকেও তাঁদের ভয়, কারণ যোহনকে সকলে প্রকৃত নবী বলেই মানত।
{11:33} তাই তাঁরা যীশুকে উত্তর দিলেন, আমরা জানি না। যীশু তাঁদের বললেন, আমিও তোমাদেরর বলব না কোন অধিকারে আমি এসব করছি।
{i12:1} দ্রাক্ষাকুঞ্জের বিদ্রোহী চাষীদের উপাখ্যান ( মথি 21:23-46 ; লুক 20:9-19 )
{12:1} তারপর যীশু লোকদের একটি উপাখ্যান বলতে আরম্ভ করলেনঃ এক ব্যক্তি একটি দ্রাক্ষাকুঞ্জ তৈরী করে তার চারদিকে বেড়া দিয়ে ঘিরে দিলেন। দ্রাক্ষামাড়াই করার জন্য একটা কুণ্ড তৈরী করলেন এবং সেখাএ একটি চৌকিঘর তৈরী করলেন। তারপর চাষীদের সেটা বিলি করে দিয়ে বিদেশে চলে গেলন।
{12:2} ফলের মরশুম এলে তিনি একটি ভৃত্যকে চাষীদের কাছে পাঠালেন দ্রাক্ষাকুঞ্জ থেকে ফলের ভাগ নেবার জন্য।
{12:3} চাষীরা তাকে মেরেধরে খালি হাতে ফেরৎ পাঠিয়ে দিল।
{12:4} তিনি আবার তাদের কাছে অন্য একটি ভৃত্যকে পাঠালেন। একেও তারা খুব অপমান করল, মেরে মাথা ভেঙ্গে দিল।
{12:5} তিনি আর একজনকে পাঠালেন। তাকে তারা হত্যা করল। আরও অনেক জনের সঙ্গে একই ব্যবহার করল, কাউকে মারধোর করল, কাউকে বা হত্যা করল।
{12:6} আর একজন মাত্র বাকী চিল, তিনি হলেন তাঁর প্রিয়তম পুত্র। শেষে তাঁকেই পাঠালেন তিনি। ভাবলেন, অন্ততঃ আমার পুত্রকে তারা মানবে।
{12:7} কিন্তু চাষীরা নিজেদের মধ্যে আলোচনা করতে লাগল, এই হচ্ছে উত্তরাধিকারী। এস, একে আমরা মেরে ফেলি, তাহলে মালিকানা আমাদের হবে।
{12:8} তারা তাঁকে হত্যা করে মৃতদেহটি দ্রাক্ষাকুঞ্জের বাইরে ফেলে দিল।
{12:9} দ্রাক্ষাকুঞ্জের মালিক এবার কি করবেন? তিনি স্বয়ং এসে সেই চাষীদের ধ্বংস করবেন এবং দ্রাক্ষাকুঞ্জটি অন্য চাষীদের কাচে বিলি করে দেবেন।
{12:10} তোমরা কি শাস্ত্রে একথা পড়নি: “যে শিলাখণ্ডটি স্থপতিরা করেছিল বর্জন সেটিই হল কোণের ভিত্তিপ্রস্তর
{12:11} এ মহান কীর্তি প্রভুরই, আমাদের দৃষ্টিতে বিস্ময়কর।”
{12:12} ইহুদী নেতারা বুঝতে পেরেছিলেন যে যীশু তাঁদের উদ্দেশ্য করেই এই উপাখ্যানটি বললেন তাই তাঁরা যীশুকে গ্রেপ্তার করার সুযোগ খুঁজতে লাগলেন। কিন্তু জনসাধারণের ভয়ে নিরস্ত হয়ে তাঁরা যীশুর কাছ থেকে চলে গেলেন।
{i12:13} করদান প্রসঙ্গ ( মথি 22:15-22 ; লুক 20:20-27 )
{12:13} তাঁরা গিয়ে কয়েকজন ফরিশী আর হেরোদীয় সম্প্রদায়ের কয়েকজনকে যীশুর কাচে পাঠিয়ে দিলেন তাঁকে কথার ফাঁদে ফেলে ধরবার জন্য।
{12:14} তারা গিয়ে জিজ্ঞাসা করল, গুরুদেব, আমরা জানি, আপনি খাঁটি লোক, কাউকে পরোয়া করেন না, কারও মুখ চেয়ে কথা বলেন না। আপনি সত্যনিষ্ঠভাবে ঈশ্বরের পথের বিষয় শিক্ষা দিয়ে থাকেন। আচ্ছা বলুন তো, সীজারকে কর দেওয়া আমাদের উচিত কি না?
{12:15} আমরা তা দেব কি না? যীশু তাদের চালাকি বুঝতে পেরে বললেন, কেন আমায় ফাঁদে ফেলার চেষ্টা করছ? একটা মুদ্রা নিয়ে এস আমার কাছে, দেখি আমি।
{12:16} তারা নিয়ে এল মুদ্রা। যীশু তাদের বললেন, এ মূর্তি আর নাম কার? তারা বলল, সীজারের।
{12:17} যীশু তাদের বললেন, যা সীজারের প্রাপ্য তা সীজারকে দা্য এবং যা ঈসবরের প্রাপ্য তা ঈশ্বরকে দাও। একথা শুনে তারা অবাক হয়ে গেল।
{i12:18} পুনরুত্থান প্রসঙ্গ ( মথি 22:23-33 ; লুক 20:27-40 )
{12:18} পুনরুত্থান বলে কিছু নেই — এই মতে যারা বিশ্বাসী, সেই সদ্দুকী সম্প্রদায়ের কয়েকজন লোক যীশুর কাছে এসে জিজ্ঞাসা করল,
{12:19} গুরুদেব, মোশি আমাদের বিধান দিয়ে গেছেন, যদি কোন ব্যক্তির ভাই নিঃসন্তান আবস্থায় স্ত্রীকে রেখে মারায় তাহলে সেই ব্যক্তি ঐ স্ত্রীকে গ্রহণ করে নিজের ভাইয়ের বংশ রক্ষা করবে।
{12:20} (মনে করুন) সাতটি ভাই ছিল। বড় ভাই বিয়ে করল, কিন্তু নিঃসন্তান অবস্থায় মারা গেল।
{12:21} তকন মেজ ভাই সেই স্ত্রীকে বিয়ে করল, সেও নিঃসন্তান অবস্থায় মারা গেল। সেজ ভাইও তাই করল।
{12:22} এইভাবে সাত ভাই-ই তাকে গ্রহণ করল এবং কোন সন্তান না রেখে মারা গেল। সবশেষে সেই স্ত্রীলোকটিও মারা গেল।
{12:23} তাহলে পুনরুত্থানের পর তারা যখন জীবিত হয়ে উঠবে তখন ঐ স্ত্রীলোকটি কার স্ত্রী হবে? কারণ সে তো সাতজনেরই স্ত্রী ছিল?
{12:24} যীশু তাদের বললেন, তোমরা ভ্রান্ত, কারণ তোমাদের না আছে শাস্ত্রজ্ঞান, না আছে ঈশ্বরের শক্তি সম্বন্ধে কোন ধারণা।
{12:25} তারা যখন মৃতলোক থেকে পুনরুত্থিত হয় তখন তারা বিয়ে করে না বা তাদের বিযে দেওয়অও হয় না। তারা তখন হয় স্বর্গদূতের মত।
{12:26} তা ছাড়া মৃতদের পুনরুত্থানের বিষয়ে মোশির গ্রন্থে যেখানে ঝোপের ঘটনার উল্লেখ আছে, তা কি তোমরা পড়নি? সেখানে ঈশ্বর কিভাবে তাঁকে বলেছেন, ‘আমি অব্রাহামের ঈশ্বর, আমি ইসহাকের ঈশ্বর এবং যাকোবের ঈশ্বর?’
{12:27} তিনি মৃতদের ঈশ্বর নন, জীবিতদের ঈশ্বর! তোমাদের ধারণা সম্পূর্ণ ভুল।
{i12:28} সর্বোত্তম নীতি ( মথি 22:34-40 ; লুক 10:25-28 )
{12:28} একজন শাস্ত্রী সেখানে দাঁড়িয়ে তাঁদের বিতর্ক শুনছিলেন। তিনি যখন দেখলেন, যীশু তাদের উপযুক্ত উত্তর দিয়েছেন, তখন তিনি যীশুকে জিজ্ঞাসা করলেন, কোন আজ্ঞাটি সর্বপ্রধান?
{12:29} যীশু উত্তর দিলেন, সর্বপ্রধান আজ্ঞা হল এই, ‘শোন হে ইসরায়েল, আমাদের প্রভু পরমেশ্বরই একমাত্র প্রভু।
{12:30} তুমি তোমার হৃদয়, মন ও আত্মা দিয়ে এবং তোমার সমস্ত শক্তি দিয়ে তোমার প্রভু পরমেশ্বরকে ভালবাসবে।’
{12:31} দ্বিতীয়টি হল এই, ‘তোমার প্রতিবেশীকে আত্মজ্ঞানে ভালবাসবে।’ এর চেয়ে বড় আর কোন আদেশ নেই।
{12:32} শাস্ত্রী তাঁকে বললেন, ঠিক বলেছেন গুরুদেব। আপনি যথার্থই বলেছেন যে তিনিই একমাত্র প্রভু, তিনি ছাড়া আর কোন ঈশ্বর নেই।
{12:33} হৃদয়, বুদ্দি ও সমস্ত শক্তি দিয়ে তাঁকে ভালবাসা এবং প্রতিবেশীকে আত্মজ্ঞানে ভালবাসা হেআম ও বলিদানের চেয়েও অনেক বড়।
{12:34} শাস্ত্রীর এই কথায় যীশু তাঁর উপলব্ধির পরিচয় পেলন। তাই তাঁকে তিনি বললেন, ঈশ্বরের রাজ্য থেকে তুমি আর দূরে নও। এরপর যীশুকে আর কেউ কোন প্রশ্ন করতে সাহস পেল না।
{i12:35} দাউদ-সন্তান প্রসঙ্গ ( মথি 22:41-46 ; লুক 20:41-44 )
{12:35} মন্দিরে উপদেশ দিতে দিতে যীশু বললেন, শাস্ত্রীরা কি করে বলেন যে খ্রীস্ট দাউদের সন্তান?
{12:36} দাউদ নিজেই পবিত্র আত্মার অনুপ্রেরণায় ঘোষণা করেছেনঃ প্রভু পরমেশ্বর আমার প্রভুকে বলেন, যিনি আমার রাজা, তুমি আমার দক্ষিণে বস, যতক্ষণ না তোমার শত্রুদের আমিকরি তোমার পাদপীঠ।
{12:37} দাউদ স্বয়ং তাঁকে প্রভু বলে সম্বোধন করেছেন, সুতরাং কি করে তিনি দাউদের সন্তান হতে পারেন? বিরাট জনতা সাগ্রহে তাঁর কথা শুনতে লাগল।
{i12:38} শাস্ত্রীদের সম্বন্ধে যীশুর সাবধানবাণী ( মথি 23:1-36 ; লুক 20:45-47 )
{12:38} যীশু উপদেশ দিতে গিয়ে বললেন, শাস্ত্রীদের সম্বন্ধে সাবধান থেকো।
{12:39} এরা লম্বা আলখাল্লা পরে বেড়াতে ভালবাসে, হাটে-বাজারে অভিনন্দন পেতে ভালবাসে, সমাজভবনে এবং ভোজসভায় শ্রেষ্ঠ আসন ও সম্মান পেতে ভালবাসে।
{12:40} এরা বিধবার সম্পত্তি আত্মসাৎ করে এবং লোক দেখানো দীর্ঘ প্রার্থনা করে, তাদের শাস্তি হবে কঠোরতর।
{i12:41} শ্রেষ্ঠ দান ( লুক 21:1-4 )
{12:41} একদিন মন্দিরের কোষাগারের সামনে বসে যীশু দেখছিলেন লোকেরা অর্থভাণ্ডারে কিভাবে অর্থদান করছে। ধনী লোকেরা বহু অর্থ দান করল।
{12:42} এক দরিদ্র বিধবা সেখানে এসে দুটি তামার মুদ্রা রাখল, যারর মূল্য নিতান্ত অল্প।
{12:43} তখন যীশু তাঁর শিষ্যদের কাছে ডেকে বললেন, সত্যই আমি তোমাদের বলছি, এই দরিদ্র বিধবাটি সকলের চেয়ে বেশি দান করল।
{12:44} কারণ তারা সকলে ধনীরা নিজেদের অজস্র সম্পদ থেকে কিছু দান করেছে কিন্তু এই নিঃস্ব নারী তার যা কিছু সম্বল ছিল, সবই দান করল।
{i13:1} ভাবী ক্লেশ সম্পর্কে ভবিষ্যদ্বাণী ( মথি 24:1-2 ; লুক 21:7-19 )
{13:1} মন্দির থেকে যীশু বাইরে বেরিয়ে এলে তাঁর একজন শিষ্য তাঁকে বললেন, দেখুন গুরুদেব, কি বিরাট এই পাথরগুলি আর কি অপূর্ব এই ইমারত।
{13:2} যীশু তাঁকে বললেন, এত বড় ইমারত দেখছ তো? কিন্তু এর একটি পাথরও আর একটির উপর থাকবে না। সবই ধূলিসাৎ হয়ে যাবে।
{13:3} অলিভ পাহাড়ে গিয়ে মন্দিরের দিকে মুখ করে যীশু বসলেন। সেই সময় পিতর, যাকোব, যোহন এবং আন্দ্রিয় তাঁকে গোপনে জিজ্ঞাসা করলেন,
{13:4} কখন এসব ঘটবে, আর তার পূর্ব লক্ষণই বা কি, আমাদের বলুন।
{13:5} যীসু তখন তাঁদের বলতে আরম্ভ করলেন, সতর্ক থেকো যেন কেউ তোমাদের প্রতারিত করতে না পারে।
{13:6} কারণ অনেকেই আমার নাম করে আসবে, বলবে, ‘আমিই তিনি!’ তারা বহুজনকে প্রতারিত করবে।
{13:7} তোমরা যখন যুদ্ধের কথা এবং যুদ্ধের গুজব শুনবে তখন ভয় পেয়ো না। এসব ঘটনা ঘটবেই কিন্তচু তখনই যুগান্ত নয়।
{13:8} কারণ জাতির বিরুদ্ধে জাতি, রাষ্ট্রেরর বিরুদ্ধে রাষ্ট্র অভিযান করবে। নানা স্থানে ভূমিকম্প হবে, মহামারী দেখা দেবে। কিন্তু এ শুধু যন্ত্রণার শুরু।
{13:9} তোমরা সতর্ক থেকো। লোকে তোমাদের গ্রেপ্তার করে বিচারসভায় নিয়ে যাবে। সমাজভবনে তোমাদের প্রহার করা হবে। আমার জন্য রাজ্যপালন ও রাজাদের সামনে তোমাদের উপস্থিত করা হবে, তোমরা তাদের কাছে সাক্ষ্য দেবে।
{13:10} প্রথমে সমস্ত জাতির কাছে সুসমাচার প্রচারিত হবে।
{13:11} তারা যখন বিচারের জন্য তোমাদের বিচারসভায় উপস্থিত করবে তখন সেখানে কি বলবে এ নিয়ে আগে থেকেই তোমরা দুর্ভাবনা করো না। কিন্তু সেই মুহূর্তে যে কথা তোমাদের জুগিয়ে দেওয়া হবে তা-ই বলো। কারণ সে খথা তোমরাই যে বলবে তা নয়, বলবেন পবিত্র আত্মা।
{13:12} বিস্বাসঘাতকতা করে ভাই বাইকে মৃত্যুর মুখে ঠেলে দেবে, পিতা দেবে সন্তানকে। সন্তান পিতামাতার বিরুদ্ধে যাবে এবং তাদের মৃত্যু ঘটবে।
{13:13} আমার প্রতি আনুগত্যের জন্য সকলে তোমাদের ঘৃণা করবে, কিন্তু শেষ পর্যন্ত যে স্থির থাকবে সে-ই লাভ করবে পরিত্রাণ।
{i13:14} জেরুশালেমের বিনাশ ( মথি 24:15-18 ; লুক 21:20-24 )
{13:14} যখন তোমরা দেখবে ‘সেই মূর্তিমান ঘৃণ্য বিভীষিকা’, যেখানে তার দাঁড়াবার অধিকার নেই, সেখানেই প্রতিষ্ঠিত হয়েছে (পাঠক বুঝে নিক এর অর্থ) তখন যারা জুডিয়ায় থাকবে তারা যেন পাহাড়-পর্বতে পালিয়ে যায়।
{13:15} তখন ছাদের উপরে কেউ যদি থাকে সে যেন নিচে না নামে কিম্বা কিছু নেবার জন্য যেন বাড়ির ভিতরে না যায়।
{13:16} মাঠে যে থাকবে সে যেন নিজের জামাকাপড় নেবার জন্য ঘরে ফিরে না আসে।
{13:17} আহা! সেই সময় সন্তানসম্ভবা ও স্তন্যদাত্রী মায়েদের কি দুর্দিন!
{13:18} প্রার্থনা করো যেন এ ঘটনা শীতকালে না ঘটে।
{13:19} তখন এমন ভয়ঙ্কর দুর্দশা ঘটবে যা ঈশ্বরের সৃষ্ট এই জগতের আদি থেকে আজ পর্যন্ত কখনও ঘটেনি, আর কখনও ঘটবেও না।
{13:20} প্রভু যদি সেই দিনগুলোর সংখ্যা না কমাতেন তাহলে কোন প্রাণিই রক্ষা পেত না। কিন্তু তিনি তাঁর মনোনীতদের জন্যই এই সব দিনের সংখ্যা কমিয়ে দিয়েছেন।
{13:21} সেই সময় কেউ যদি বলে, ‘এই দেখ, খ্রীস্ট এখানে’ অথবা ‘ঐ যে ওখানে’ বিশ্বাস করো না।
{13:22} কারণ তখন অনেকে নকল মশীহ ও ভণ্ড নবীর উদ্ভব হবে। তারা চমকপ্রদ নিদর্শন ও অলৌকিক কাণ্ড দেখিয়ে সম্ভব হলে মনোনীতদেরও বিপথে নিয়ে যাবে।
{13:23} কিন্তু তোম রা সাবধান হয়ো, আগে থেকেই সব কথা আমি বলে রাখলাম।
{i13:24} মানবপুত্রের আগমন ( মথি 24:29-31 ; লুক 21:25-28 )
{13:24} সে সব দিনের দুঃখ ক্লেশের শেষে, ‘সূর্য ঢেকে যাবে অন্ধকারে চাঁদ আর দেবে না আলো
{13:25} আকাশ থেকে খসে পড়বে তারকারাজিপ্র কম্পিত হবে নভোমণ্ডল।’
{13:26} তখন তারা মানবপুত্রকে মহিমায় ভূষিত হয়ে মহাপরাক্রমে মেঘবাহনে আসতে দেখবে।
{13:27} তিনি তখন দূত পাঠিয়এ পৃথিবীর শেষ প্রান্ত থেকে স্বর্গের শেষ প্রান্ত পর্যন্ত চতুর্দিক থেকে তাঁর মনোনীত লোকদের সংগ্রহ করবেন।
{i13:28} ডুমুর গাছের উপমা ( মথি 24:32-35 ; লুক 21:29-33 )
{13:28} ডুমুর গাছ থেকে শিক্ষা গ্রহণ কর। যখনই তার শাখা কচি পাতায় ছেয়ে যায় তখনই জেনো গ্রীষ্মকাল এসে পড়েছে।
{13:29} ঠিক সেইরকম, যখন তোমরা এই সব ঘটনা ঘটতে দেখবে, জেনো তিনি উপস্থিত, এমন কি তিনি দ্বারপ্রান্তে এসে গেছেন।
{13:30} সত্যই আমি তোমাদের বলছি, এই প্রজন্ম শেষ হবার আগেই এসব ঘটনা ঘটবে।
{13:31} আকাশমণ্ডল ও পৃথিবী বিলুপ্ত হবে কিন্তু আমার বাক্য কখনও লোপ পাবে না।
{i13:32} মানবপুত্রের আকস্মিক আগমন ( মথি 24:36-44 )
{13:32} কিন্তু কেউ জানে না কবে সেইদিন বা সেই ক্ষণ আসবে। স্বর্গের দূতেরাও জানেন না, এম কি পুত্রও জানেন না, কেবলমাত্র পিতাই জানেন।
{13:33} কিন্তু তোমরা সতর্ক থেকো, সজাগ থেকো কারণ কখন সেই লগ্ন ঘনাবে তা তোমরা জান না।
{13:34} মনে কর, কোন ব্যক্তি বিদেশে যাবার সময় ভৃত্যদের হাতে বাড়ির সমস্ত ভার দিয়ে চলে গেলেন। তাদের প্রত্যেককে কাজের ভার দিলেন, দ্বার রক্ষীকে সজাগ থাকতে বলে গেলেন।
{13:35} সুতরাং তোমরা সতর্ক থেকো, গৃহকর্তা কখন ফিরবেন তোমাদের জানা নেই। তিনি সন্ধ্যাতেও ফিরতে পারেন অথবা মাঝরাতে, কিম্বা শেষরাতে বা সকালবেলায় ফিরতে পারেন।
{13:36} তাই সজাগ থেকো যেন হঠাৎ তিনি এসে পড়লে তোমাদের ঘুমন্ত না দেখেন।
{13:37} তোমাদের আমি যা বলছি, সবাইকেই তাই বলি, সজাগ থেকো।
{i14:1} যীশুর বিরুদ্ধে ষড়যন্ত্র ( মথি 26:1-5 ; লুক 22:1-2 ; যোহন 11:45-53 )
{14:1} তারণোৎসব ও খামিরবিহীন রুটির পর্বের আর দুদিন বাকী। পুরোহিতদের নেতৃবৃন্দ আর শাস্ত্রীরা যীশুকে কৌশলে গ্রেপ্তার করে হত্যা করার উপায় খুঁজছিলেন।
{14:2} তাঁরা বললেন, পর্বের সময় আমরা এ কাজ করব না, তাহলে জনসাধারণের মধ্যে বিক্ষোভ সৃষ্টি হতে পারে।
{i14:3} যীশুর অভিষেক ( মথি 26:6-13 ; যোহন 12:1-8 )
{14:3} এই সময় যীশু ছিলেন বেথানিতে, শিমোনের বাড়িতে। ইনি একসময় কুষ্ঠ রোগে আক্রান্ত হয়এছিলেন। যীশু খেতে বসেছেন, এমন সময় একটি স্ত্রীলোক স্ফটিকে পাত্রের বহুমূল্য সুগন্ধি আতর নিয়এ এল। তারপর সেটার মুখ ভেঙ্গে যীসুর মাথায় ঢেলে দিল।
{14:4} সেখানে তাঁর সঙ্গে যারা ছিল তাদের কেউ কেউ এতে রেগে গিয়ে বলতে লাগল, এভাবে আতর নষ্ট করা হচ্ছে কেন?
{14:5} তিনশো দীনারের চেয়েও বেশী দামে এই আতর বিক্রী করে গরীবদের দেওয়া যেত। তার উপর তারা খুব বিরক্ত হল।
{14:6} কিন্তু যীশু বললেন, ওকে ছেড়ে দাও, কেন ওগে কষ্ট দিচ্ছ তোমরা?
{14:7} আমার প্রতি এর এই আচরণ অপূর্ব সুন্দর। গরীবেরা সবসময়ই তোমাদের কাছে রয়েছে। যখন ইচ্ছা তোমরা তাদের উপকার করতে পার কিন্তু আমাকে তোমরা সবসময় কাছে পাবে না।
{14:8} সে তার সাধ্যমত করেছে, সে আগে থেকেই সমাধির জন্য আমার দেহকে অভিষিক্ত করেছে।
{14:9} সত্যিই আমি তোমাদের বলছি, পৃথিবীর যেখানেই সুসমাচার প্রচারিত হবে, সেখানেই এর কথা স্মরণ করে এই কীর্তির উল্লেখ করা হবে।
{i14:10} যিহুদার বিশ্বাসঘাতকতা ( মথি 16:14-16 ; লুক 22:3-6 )
{14:10} বারোজন শিষ্যের একজন, যিহুদা ইস্কারিয়োথ নেতৃস্থানীয় পুরোহিতদের কাছে চলে গেলেন যীশুকে তাঁদের হাতে ধরিয়ে দেবেন, একথা বলার জন্য।
{14:11} এ কথা শুনে তাঁরা খুব খুশি হলেন এবং তাঁকে অর্থ দেবার প্রতিশ্রুতি দিলেন। তখন থেকে যিহুদা যীশুকে ধরিয়ে দেবার সুযোগ খুঁজতে লাগলেন।
{i14:12} শিষ্যদের সঙ্গে যীশুর তারণোৎসবের ভোজ ( মথি 26:17-25 ; লুক 22:7-14 , 21-23 ; যোহন 13:21-23 )
{14:12} খামিরবিহীন রুটির পর্বের প্রথম দিনে যখন তাঁরা তারণোৎসবের মেষশাবক বলি দিলেন তখন যীশুরর শিষ্যেরা তাঁকে জিজ্ঞাসা করলেন, আপনার জন্য তারণোৎসবের ভোজ আমরা কোথায় তৈরী করব? আপনি আমাদের কোথায় যেতে বলেন?
{14:13} যীশু তখন তাঁর দুজন শিষ্যকে এই নির্দেশ দিয়ে পাঠালেন, শহরে যাও, সেখানে দেখবে একটি লোক কলসীতে করে জল নিয়ে যাচ্ছে, তাকে অনুসরণ করবে।
{14:14} যে বাড়িতে সে ঢুকবে সেই বাড়ির মালিককে বল, গুরুদেব জিজ্ঞাসা করেছেন যে, তিনি সিষ্যদের সঙ্গে যে ঘরে তারণোৎসবের ভোজের অনুষ্ঠান পালন করবেন সেই ঘরটা কোথায়?
{14:15} তখন তিনি তোমাদের ওপরের তলায় একটি বড় সুসজ্জিত ঘর দেখিয়ে দেবেন। ঘরটি ভোজের জন্যই। সেখানেই ভোজের আয়োজন করো।
{14:16} শিষ্যেরা চলে গেলেন শহরে এবং যীশুর কথামত সবকিছু পেলেন। সেখানে তাঁরা তারণোৎসবের ভোজের আয়োজন করলেন।
{14:17} সন্ধ্যাবেলায় যীশু তাঁর বারোজন শিষ্যকে সঙ্গে নিয়ে সেখানে এলেন।
{14:18} তাঁদের সঙ্গে বসে আহারের সময় যীশু বললেন, সত্যিই আমি তোমাদের বলছি, তোমাদেরই একজন, যে আমার সঙ্গে খাচ্ছে, সে-ই আমাকে ধরিয়ে দেবে।
{14:19} তাঁরা এ কথায় খুব দুঃখ পেলেন এবং সকলে একে একে তাঁকে জিজ্ঞাসা করতে লাগলেন, সে কি আমি?
{14:20} তিনি তাঁদের বললেন, সে বারোজনেরই একজন, আমারই সঙ্গে সে বাটিতে রুটি ডুবাচ্ছে।
{14:21} কারণ শাস্ত্রে তাঁর সম্বন্ধে যেমন লেখা আছে, মানবপুত্র সেই নির্দিষ্ট পথেই এগিয়ে চলেছেন। কিন্তু হতভাগ্য সেইজন যে মানবপুত্রকে ধরিয়ে দেবে। তার জন্ম না হওয়াই ভাল ছিল।
{i14:22} প্রভুর ভোজ ( মথি 26:26-30 ; লুক 22:14-20 ; ১ করি 11:23-25 )
{14:22} তাঁরার সকলে খেতে বসলে যীশু রুটি হাতে নিয়ে ঈশ্বরকে ধন্যবাদ দিলেন, তারপর টুকরো টুকরো করে শিষ্যদের দিয়ে বললেন, এই নাও, আমার দেহ।
{14:23} তারপর পানপাত্র হাতে নিয়ে ঈশ্বরকে ধন্যবাদ দিয়ে তাঁদের দিলেন। সকলে সেই পানপাত্র থেকে পান করলেন।
{14:24} যীশু তাঁদের বললেন, ঈশ্বরের সঙ্গে সম্বন্ধের প্রতীক এই আমার রক্ত, যা বহুজনের জন্য নিঃসারিত।
{14:25} সত্যিই আমি তোমাদের বলছি, ঈশ্বরের রাজ্যে নতুন করে পান করার আগে আর কোন দিন আমি দ্রাক্ষারস পান করব না।
{14:26} তাঁরা তারণোৎসবের গান গাইলেন, তারপর অলিভ পর্বতে গেলেন।
{i14:27} পিতরের অস্বীকৃতি সম্বন্ধে ভবিষ্যদ্বাণী ( মথি 26:31-35 ; লুক 22:31-34 ; যোহন 13:36-38 )
{14:27} যীশু তাঁদের বললেন, তোমরা সকলে আমাকে পরিত্যাগ করবে কারণ শাস্ত্রে লেখা আছে, ‘মেষপালককে আমি আঘাত করব, মেষেরা তখন চারিদিকে ছড়িয়ে পড়বে।’
{14:28} কিন্তু আমি পুনরুত্থিত হবার পর তোমাদের আগে গালীলে যাব।
{14:29} পিতর বললেন, সকলে আপনাকে পরিত্যাগ করলেও আমি করব না।
{14:30} যীশু তাঁকে বললেন, সত্যিই তোমায় আমি বলছি, আজই রাত্রে মোরগ দুবার ডাকার আগে তুমি আমাকে তিনবার অস্বীকার করবে।
{14:31} কিন্তু পিতর আরও জোরের সঙ্গে বললেন, আপনার সঙ্গে যদি আমার মরতেও হয় তবু আমি আপনাকে অস্বীকার করব না। সকলেই একই কথা বললেন।
{i14:32} গেৎশিমানীতে যীশু ( মথি 26:38-46 ; লুক 22:39-46 )
{14:32} গেৎশিমানী নামে একটা জায়গায় তাঁরা এলেন। যীশু তাঁর শিষ্যদের বললেন, যতক্ষণ আমি প্রার্থনা করি, তোমরা ততক্ষণ এখানে বসে থাক।
{14:33} পিতর, যাকোব আর যোহনকে যীসু সঙ্গে নিয়ে গেলেন। তিনি দুঃখে অভিভূত ও বিচলিত হয়ে পড়লেন।
{14:34} তাই যীশু তাঁদের বললেন, আমার প্রাণ মর্মান্তিক যন্ত্রণায় জর্জরিত। তোমরা এখানে অপেক্ষা কর, জেগে থাক।
{14:35} তারপর একটু দূরে এগিয়ে গিয়ে যীশু মাটিতে লুটিয়ে পড়ে প্রার্থনা করতে লাগলেন, যদি সম্ভব হয় তাহলে যেন সেই মর্মান্তিক ক্ষণ থেকে তিনি অব্যাহতি পান।
{14:36} তিনি বললেন, আব্বা, পিতা, তোমার পক্ষে সবই সম্ভব। এই পানপাত্র আমার কাছ থেকে সরিয়ে নাও। তবে আমার ইচ্ছা নয় তোমার ইচ্ছাই পূর্ণ হোক।
{14:37} তারপর ফিরে এসে তিনি দেখলেন, তাঁরা ঘুমিয়ে পড়েছেন। তখন পিতরকে তিনি বললেন, শিমোন, তুমি ঘুমাচ্ছ? এক ঘণ্টাও জেগে থাকতে পারলে না?
{14:38} জেগে থাক, প্রার্থনা কর যেন প্রলোভনে না পড়। আত্মা আগ্রহী হলেও দেহ দুর্বল।
{14:39} যীশু আবার ফিরে গিয়ে সেই একই প্রার্থনা করলেন।
{14:40} আবার ফিরে এলেন তাঁদের কাছে। দেখলেন, তাঁরা ঘুমাচ্ছেন, চোখ তাঁদের ঘুমে ভারী হয়ে উঠেছে। যীশুকে তাঁরা যে কি উত্তর দেবেন খুঁজে পেলেন না।
{14:41} যীশু তাঁদের কাছে তৃতীয়বার এলেন, এসে বললেন, এখনও ঘুমাচ্ছ, বিশ্রাম করছ? যথেষ্ট হয়েছে, সময় ঘনিয়ে এসেছে! দেখ, মানবপুত্রকে পাপীদের হাতে ধরিয়ে দেওয়া হচ্ছে।
{14:42} ওঠ, চল আমরা যাই। যে আমায় ধরিয়ে দেবে ঐ দেখ সে এগিয়ে আসছে।
{i14:43} যীশুকে গ্রেপ্তার ( মথি 26:47-56 ; লুক 22:47-53 ; যোহন 18:3-12 )
{14:43} যীশুর কথা শেষ হতে না হতে বারোজন শিষ্যের অন্যতম যিহুদা এসে পৌঁছাল। তার সঙ্গে ছিল লাঠি ও তরবারি হাতে বিরাট একদল লোক। পুরোহিতদের নেতৃবৃন্দ, শাস্ত্রী এবং সমাজপতিরা এদের পাঠিয়েছিলেন।
{14:44} যীশুকে যে ধরিয়ে দিতে এসেছিল, সে তাদের একটা সঙ্কগেত দিয়েছিল, বলেছিল, আমি যাঁকে চুম্বন করব, তিনিই সেই ব্যক্তি। তাঁকে গ্রেপ্তার করে তোমরা সাবধানে নিয়ে যেও।
{14:45} সে সোজা যীশুর কাছে গিয়ে ‘রব্বি’ বলে সম্বোধন করে তাঁকে চুম্বন করল।
{14:46} তারা তখন যীশুকে গ্রেপ্তার করল।
{14:47} যীশুর পাশে যাঁরা দাঁড়িয়েছিলেন তাঁদেরই একজন তরবারি বের করে প্রধান পুরোহিতের ক্রীতদাসের একটা কান কেটে ফেললেন।
{14:48} যীশু তাঁদের বললেন, যেভাবে অস্ত্রশস্ত্র নিয়ে লোকে ডাকাত ধরতে যায়, সেইভাবে তোমরা কেন আমায় ধরতে এসেছ?
{14:49} দিনের পর দিন মন্দিরে আমি তোমাদের সামনেই উপদেশ দিয়েছি, তখন তো তোমরা আমায় গ্রেপ্তার করনি। কিন্তু শাস্ত্রের বচন সফল হরবেই।
{14:50} শিষ্যেরা তখন সকলে তাঁকে ফেলে পালিয়ে গেলেন।
{14:51} একজন যুবক খালি গায়ে একটা মাত্র চাদর জড়িয়ে তাঁর পিছনে পিছনে যাচ্ছিল।
{14:52} তারা তাকে ধরতেই সে গায়ের চাদরটা ফেলে উলঙ্গ অবস্থাতেই পালিয়ে গেল।
{i14:53} যীশুর বিচার ( মথি 26:57-68 ; লুক 22:54-55 , 67-71 ; যোহন 18:13-14 , 19-24 )
{14:53} তারার যীশুকে নিয়ে গেল প্রধান পুরোহিতের কাছে। তখন পুরোহিতদের নেতৃবৃন্দ, সমাজপতিরা ও শাস্ত্রীরা একত্রিত হলেন।
{14:54} পিতর দূরে থেকেক যীশুর অনুসরণ করে সোজা প্রধান পুরোহিতের উঠোনের মধ্যে চলে গেলেন এবং সেখানে দাস-দাসীদের সঙ্গে তিনিও আগুন পোহাতে লাগলেন।
{14:55} নেতৃস্থানীয় পুরোহিতেরা ও সমগ্র মহাসভা যীশুর বিরুদ্ধে সাক্ষ্যপ্রমাণ খুঁজতে লাগলেন যাতে তাঁকে মৃত্যুদণ্ড দেওয়অ যায় কিন্তু কোন কিছুই পাওয়া গেল না।
{14:56} অনেকে তাঁর বিরুদ্ধে মিথ্যা সাক্ষ্য দিল কিন্তু তাদের সাক্ষ্যে কোন মিল ছিল না।
{14:57} কয়েকজন আবার উঠে দাঁড়িয়ে মিথ্যা সাক্ষ্য দিয়ে বলল,
{14:58} আমরা ওকে এই কথা বলতে শুনেছি, ‘আমি মানুষের হাতে গড়া এই মন্দির ভেঙ্গে ফেলে তিনদিনের মধ্যে আর একটি মন্দির গড়ে তুলব যা মানুষের হাতে গড়া নয়’।
{14:59} কিন্তু তাদের এই সাক্ষ্যেরও মিল হল না।
{14:60} তখন প্রধান পুরোহিত সকলের সামনে দাঁড়িয়ে যীশুকে প্রশ্ন করতে লাগলেন, তোমার বিরুদ্ধে এদের এই অভিযোগ সম্বন্ধে তোমার কি কিছুই বলার নেই?
{14:61} যীশু নীরব, কোন উত্তর দিলেন না। প্রধান পুরোহিত আবার তাঁকে জিজ্ঞাসা করলেন, তুমিই কি সেই খ্রীস্ট, পরমধন্য ঈশ্বরের পুত্র?
{14:62} যীশু বললেন, আমিই তিনি। তোমরা দেখবে, মানবপুত্র সর্বশক্তিমানের দক্ষিণে উপবিষ্ট এবং মেঘবাহনে স্বর্গ থেকে নেমে আসছেন।
{14:63} প্রধান পুরোহিত তখন নিজের পোষাক ছিঁড়ে বললেন, আর আমাদের সাক্ষীর কি দরকার?
{14:64} তোমরা তো ঈশ্বরনিন্দা শুনলে! এখন তোমাদের মত কি? সকলেই যীশুকে মৃত্যুদণ্ডের যোগ্য অপরাধী বলে সাব্যস্ত করল।
{14:65} কেউ কেউ তখন যীশুর গায়ে থুতু দিতে লাগল। কেউ বা তাঁর মুখ ঢেকে দিয়ে ঘুসি মেরে বলল, এবার বল কে মেরেছে? প্রহরীরাও যীশুকে ধরে কিল-চড় মারতে লাগল।
{i14:66} পিতরের অস্বীকার ও অনুতাপ ( মথি 26:59-75 ; লুক 22:56-62 ; যোহন 18:15-18 , 25-27 )
{14:66} পিতর তখন ছিলেন বাইরের উঠোনে। সেখানে প্রধান পুরোহিতের একজন দাসী এসে
{14:67} পিতরকে আগুন পোহাতে দেখে তাঁর দিকে চেয়ে বলল, তুমিও তো নাসরতের যীশুর সঙ্গে ছিলে।
{14:68} তিনি কিন্তু অস্বীকার করলেন, বললেন, তুমি কি বলছ তার কিছু জানি না, বুঝতেও পারছি না। তিনি উঠে চলে গেলেন বাইরে ফটকের দিকে। তখনই মোরগ ডেকে উঠল।
{14:69} সেই দাসীটা আবার তাঁকে দেখে পাশে দাঁড়ানো লোকদের বলল, এই লোকটা কিন্তু ওদেরই একজন।
{14:70} তিনি আবার এ কথা অস্বীকার করলেন। কিছুক্ষণ পরে পাশে দাঁড়ানো লোকগুলো পিতরকে বলল, নিশ্চয়ই তুমি ওদেরই একজন, কারণ তুমিও তো গালীলের লোক।
{14:71} তিনি তাদের অভিশাপ দিয়ে শপথ করে বললেন, যার কথা তোমরা বলছ তাকে আমি চিনি না।
{14:72} তখনই দ্বিতীয়বার মোরগ ডেকে উঠল । পিতরের মনে পড়ে গেল যীশুর সেই কথাগুলি যা তিনি তাঁকে বলেছিলেন, “দুবার মোরগ ডাকার আগে তুমি আমায় তিনবার অস্বীকার করবে।” পিতর কান্নায় ভেঙ্গে পড়লেন।
{i15:1} পীলাতের দরবারে যীশু ( মথি 27:1-2 , 11-14 ; লুক 23:1-5 ; যোহন 18:28-38 )
{15:1} সকাল হওয়ার সঙ্গে সঙ্গে পুরোহিতদের নেতৃবৃন্দ সমাজপতি, শাস্ত্রী ও সমগ্র মহাসভার সদস্যদের সঙ্গে শলাপরামর্শ করলেন। তারপর রতাঁরা যীশুকে বেঁধে নিয়ে গিয়ে পীলাতের হাতে তুলে দিলেন।
{15:2} পীলাত যীশুকে জিজ্ঞাসা করলেন, তুমি কি ইহুদীদের রাজ্য? তিনি উত্তর দিলেন, সে কথা আপনিই বলছেন।
{15:3} পুরোহিতদের নেতৃবৃন্দ তাঁর নামে অনেক অভিযোগ জানালেন।
{15:4} পীলাত আবার জিজ্ঞাসা করলেন তাঁকে, তুমি কি কোন উত্তর দেবে না? দেখ, তোমার বিরুদ্ধে এরা কত অভিযোগ করছে।
{15:5} তবুও যীশু কোন উত্তর দিলেন না দেখে পীলাত খুব অবাক হয়ে গেলেন।
{i15:6} যীশুর মৃত্যুদণ্ড ( মথি 27:15-26 ; লুক 23:13-25 ; যোহন 18:39—19:26 )
{15:6} তারণোৎসবের সময় লোকেরা বন্দীদের মধ্যে একজনকে মুক্তি দেবার জন্য মনোনীত করত, পীলাত তাকেই মুক্তি দিতেন।
{15:7} বিদ্রোহের সময় নরহত্যায় দায়ে যারা বন্দী হয়েছিল তাদের মধ্যে বারাব্বাস নামে একটি লোক ছিল।
{15:8} জনতা পীলাতের কাছে গিয়ে জানাল যে, রীতি অনুযায়ী তাদের জন্য তাঁর যা করণীয়, তাই যেন করেন।
{15:9} পীলাত তাদের বললেন, তোমরা কি চাও ইহুদীদের রাজাকে আমি মুক্তি দিই?
{15:10} কারণ তিনি জানতেন পুরোহিতদের নেতৃবৃন্দ ঈর্ষার বশে যীশুকে হিংসা করে তাঁর হাতে তুলে দিয়েছেন।
{15:11} পুরোহিতদের নেতারা তখন জনতাকে প্ররোচিত করতে লাগলেন যাতে পীলাত বারাব্বাসকে মুক্তি দেন।
{15:12} পীলাত আবার তাদের জিজ্ঞাসা করলেন, তাহলে তোমরা কি চাও? তোমরা যাকে ইহুদীদের রাজা বল তাকে নিয়ে আমি কি করব?
{15:13} তারা আবার চীৎকার করে উঠল, ওকে ক্রুশে দাও।
{15:14} পীলাত তাদের জিজ্ঞাসা করলেন, কেন, ও কি অপরাধ করেছে? তারা আরও জোরে চীৎকার করে উঠল, ওকে ক্রুশে দাও।
{15:15} পীলাত জনতাকে তুষ্ট করার জন্য বারাব্বাসকে মুক্ত করে দিলেন এবং যীশুকে কশাঘাত করালেন, তারপরর তাঁকে ক্রুশে দেবার জ্যন সৈন্যদের হাতে তুলে দিলেন।
{i15:16} সৈন্যদের বিদ্রূপ ( মথি 27:27-31 ; যোহন 19:2-3 )
{15:16} সৈন্যরা যীশুকে নিয়ে গেল রাজভবনের ভিতরের প্রাঙ্গণে এবং সৈন্যদলের সকলকে ডেকে জড়ো করল।
{15:17} যীশুকে তারা বেগুনী রঙের পোষাক পরাল, মাথায় পরাল কাঁটার মুকুট।
{15:18} তারপর তাঁকে অভিবাদন করে বলল, ইহুদীরাজের জয় হোক!
{15:19} লাঠি দিয়ে তারা তাঁর মাথায় মারল, তাঁর গায়ে থুতু দিল এবং নতজানু হয়ে তাঁকে প্রণাম করল।
{15:20} উপহাস বিদ্রূপের পালা শেষ হলে তারা তাঁর গা থেকে বেগুনী পোষাক খুলে নিয়ে আবার তাঁকে তাঁর নিজের পোষাক পরিয়ে দিল। যীশুকে তারা নিয়ে চলল ক্রুশে বিদ্ধ করার জন্য।
{i15:21} যীশুর ক্রুশারোপণ ও মৃত্যু ( মথি 27:32-44 ; লুক 23:26-43 ; যোহন 19:17-27 )
{15:21} সেই সময় শিমোন নামে সাইরিন নিবাসী একটি লোক গ্রামাঞ্চল থেকে সেই পথে শহরে আসছিল, সে ছিল আলেকজাণ্ডার আর রুফাসের পিতা। তারা তাকে যীশুর ক্রুশ বইতে বাধ্য করল।
{15:22} তাঁকে নিয়ে গেল ‘গলগথা’ নামে একটি জায়গায়। এই নামের অর্থ করোটি পাহাড়।
{15:23} সৈন্যরা যীশুকে গন্ধরস-মিশ্রিত সুরা পান করতে দিল কিন্তু যীশু পান করলেন না।
{15:24} তারা তখন তাঁকে ক্রুশে বিদ্ধ করল এবং তাঁর জামা-কাপড় পাশা চেলে নিজেদের মধ্যে ভাগ করে নিল।
{15:25} যীশুকে তারা ক্রুশে বিদ্ধ করল। তখন বেলা ন'টা।
{15:26} তাঁর বিরুদ্ধে অভিযোগ ফলকে লেখা হল; “ইহুদীদের রাজা।”
{15:27} যীশুর সঙ্গে দুজন দস্যুকেও ক্রুশে দেওয়া হল, একজনকে তাঁর ডান দিকে আর একজনকে তাঁর বাঁ দিকে।
{15:28} (শাস্ত্রের বাণী সফল হল, সেখানে লেখা আছে, ‘অপরাধীদের একজনরূপে তিনি পরিগণিত হলেন।’)
{15:29} পথচারীরা মাথা নেড়ে উপহাস করে তাঁকে বলতে লাগল, কি হে, তুমিই না মন্দির ভেঙ্গে ফেলে তিনদিনের মধ্যে গাঁথতে পার,
{15:30} ক্রুশ থেকে নেমে এস এবার, বাঁচাও নিজেকে।
{15:31} এইভাবে প্রধান পুরোহিতেরা শাস্ত্রীদের সঙ্গে মিলে নিজেদের মধ্যে যীশুকে ব্যঙ্গ করে বলতে লাগলেন, ও অ্যনদের বাঁচাত, এবার নিজেকে বাঁচাতে পারছে না?
{15:32} খ্রীস্ট, ইসরায়েলের রাজা এবার নেমে আসুক দেখি ক্রুশ থেকে, দেখে আমরা বিশ্বাস করি। যারা তাঁর সঙ্গে ক্রুশে বিদ্ধ হয়েছিল, তারাও তাঁকে বিদ্রূপ করতে লাগল।
{i15:33} যীশুর মৃত্যু ( মথি 27:45-56 ; লুক 23:44-49 ; যোহন 19:28-30 )
{15:33} বেলা বারোটা থেকে তিনটে পর্যন্ত সারা দেশ অন্ধকারে আচ্ছন্ন হয়ে রইল।
{15:34} বেলা তিনটের সময় যীশু চীৎকার করে বলে উঠলেন, এলোই, এলোই, লামা শাবাকথানি? এর অর্থ “ঈশ্বর আমার, ঈশ্বর আমার, কেন তুমি আমায় পরিত্যাগ করেছ?”
{15:35} যারা কাছে দাঁড়িয়েছিল, তারা একথা শুনতে পেয়এ বলল, দেখ, ও এলিয়কে ডাকছে।
{15:36} একজন দৌড়ে গিয়ে সিরকা দিয়ে স্পঞ্জ বিজিয়ে তাঁকে পান করতে দিয়ে বলল, দেকি, এলিয় ওকে নামিয়ে নিতে আসেন কি না!
{15:37} যীশু চীৎকার করে উঠলেন, তারপর প্রাণত্যাগ করলেন।
{15:38} মন্দিরের পর্দা উপর থেকে নীচ পর্যন্ত দু'ভাগ হয়ে ছিঁড়ে গেল।
{15:39} যে সেনাপতি যীশুর সামনে দাঁড়িয়েছিলেন তিনি যীশুকে এভাবে মারা যেতে দেখে বললেন, সত্যিই ইনি ঈশ্বরের পুত্র!
{15:40} কয়েকজন মহিলাও দূর থেকে এই ঘটনা দেখছিলেন। তাঁদের মধ্যে ছিলেন মাগ্দালা নিবাসী মরিয়ম, ছোট যাকোব ও যোশির জননী মরিয়ম এবং শালোমী।
{15:41} যীশু যখন গালীলে ছিলেন তখন থেকে এঁরা তাঁর অনুগামী হয়েছিলেন এবং তাঁর সেবা করতেন। সেখানে আরও অনেক মহিলা ছিলেন। তাঁরাও যীশুর সঙ্গে জেরুশালেমে এসেছিলেন।
{i15:42} যীশুরর সমাধি ( মথি 27:45-56 ; লুক 23:4-49 ; যোহন 19:28-30 )
{15:42} সন্ধ্যা তখন ঘনিয়ে এসেছে, সেদিন ছিল প্রস্তুতির দিন অর্থাৎ সাব্বাথ দিনের আগের দিন।
{15:43} সেইজন্য আরিমাথিয়া নিবাসী যোষেফ সেখানে এলেন। ইনি ছিলেন ধর্মসভার একজন সম্মানিত সদস্য। তিনি ঐশরাজ্য প্রতিষ্ঠার প্রত্যাশায় ছিলেন। তিনি সাহস করে পীলাতের কাছে গিয়ে যীসুর মৃতদেহ চেয়ে নিলে।
{15:44} এরই মধ্যে যীশুর মৃত্যু হয়েছে জেনে পীলাত অবাক হয়ে গেলেন। তিনি সেনাপতিকে ডেকে জিজ্ঞেস করলেন, সত্যিই যীশু এরই মধ্যে মারা গেছেন কি না।
{15:45} সেনাপতির কাছে একথা সত্য জেনে তিনি যোষেফকে যীসুর মৃতদেহ দিয়ে দিলেন।
{15:46} যোষেফ দামী কাপড় কিনে দেহটিকে নামিয়ে এড়ে কাপড়টা দিয়ে জড়ালেন। তারপর পাহাড়ের গায়ে খোদাই করা একটি সমাধির মধ্যে রেখে দিলেন এবং সমাধিগুহার মুখে একটি পাথর গড়িয়ে এনে চাপা দিয়ে দিলেন।
{15:47} মাগ্দালা নিবাসী মরিয়ম এবং যোশির মা মরিয়ম দেখে গেলেন তাঁকে কোথায় রাখা হল।
{i16:1} যীশুর পুনরুত্থান ( মথি 28:1-8 ; লুক 24:1-12 ; যোহন 20:1-10 )
{16:1} সাব্বাথ বার কেটে গেলে মাগ্দালা নিবাসী মরিয়ম, যাকোবের মা মরিয়ম আর শালোমী যীশুর দেহে মাখাবার জন্য সুগন্ধি মশলা কিনলেন।
{16:2} তারপর সপ্তাহের প্রথম দিনে খুব ভোরবেলায় সূর্য ওঠার সঙ্গে সঙ্গে তাঁরা সমাধির কাছে এলেন।
{16:3} নিজেদের মধ্যেই তাঁরা বলছিলেন, “সমাধিগুহার মুখ তেকে কে পাথরটা সরিয়ে দেবে?”
{16:4} কিন্তু সমাধির দিকে তাকাতেই তাঁরা দেখতে পেলেন পাথরটা সরান রয়েছে। পাথরটা ছিল বিরাট বড়।
{16:5} সমাধিগুহার মধ্যে ঢুকতেই তাঁরা দেখতে পেলেন শুভ্র বসন পরা একটি যুবক ডান দিকে বসে আছে। দেখে তাঁরা খুব অবাক হয়ে গেলেন।
{16:6} যুবকটি তাঁদের বললেন, অবাক হয়ো না। নাসরতের যীশুকে তোমরা কুঁজছ তো, যিনি ক্রুশে হত হয়েছেন? তিনি পুনরুত্থিত হয়েছেন। তিনি এখানে নেই। দেখ, এইখানে তারা তাঁকে শুইয়ে রেখেছিল।
{16:7} তোমরা যাও, তাঁর শিষ্যদের আর পিতরকে একথা বল, ‘তিনি তোমাদের আগে গালীলেঐ যাচ্ছেন। তিনি তোমাদের যেমন বলেছিলেন, সেইমতই তোমরা তাঁকে সেখানে দেখতে পাবে।’
{16:8} বিস্ময়ে ভয়ে তাঁরা সমাধিগুহা থেকে দৌড়ে পালিয়ে গেলেন। তাঁরা এত ভয় পেয়েছিলেন যে কাউকে একথা বললেন না।
{i16:9} মরিয়মেরর সামনে যীশুর আবির্ভাব ( মথি 28:9-10 ; যোহন 20:11-18 )
{16:9} সপ্তাহের প্রথম দিন ভোরবেলায় যীশু পুনরুত্থিত হয়ে প্রথমে মাগ্দালা নিবাসী মরিয়মকে দেখা দিলেন, যার মধ্যে থেকে যীশু সাতটি অপদেবতাকে দূর করেছিলেন।
{16:10} তিনিই যীশুর শোকার্ত ভক্ত শিষ্যদের এই সংবাদ দিয়েছিলেন। সেই সময় তাঁরা
{16:11} যীশু জীবিত হয়ে উঠেছেন এবং তাঁকে দেখা দিয়েছেন, একথা শুনেও তাঁরা বিশ্বাস করলেন না।
{i16:12} শিষ্যদের সামনে যীশুর আবির্ভাব ( লুক 24:13-35 ; যোহন 20:19-20 ; প্রেরিত 1:6-8 )
{16:12} তারপর শিষ্যদের মধ্যে দুজনকে যীশু পথে অন্য রূপে দেখা দিলেন, তাঁরা তখন একটি গ্রামে যাচ্ছিলেন।
{16:13} এঁরা গিয়ে অড়্য শিষ্যদের এ কথা বললেন। তাঁরা এঁদের কথাও বিশ্বাস করলেন না।
{16:14} পরে এগারো জন শিষ্য যখন আহারে বসেচিলেন সেই সময় যীশু তাঁদের দেখা দিলেন এবং অবিশ্বাস ও হৃদয়ের কাঠিন্যের জন্য তাঁদের তিরস্কার করলেন। কারণ যাঁরা তাঁকে দেখেছিলেন তাঁদের কথা তাঁরা বিশ্বাস করেননি।
{16:15} যীশু তাঁদের বললেনঃ সারা পৃথিবীর কাছে যাও, সর্বমানবের কাছে প্রচার কর সুসমাচার।
{16:16} যে বিশ্বা করবে এবং বাপ্তিষ্ম গ্রহণ করবে সে-ই লাভ করবে পরিত্রাণ এবং যে বিশ্বা করবে না সে পাবে অপরাধের সান্তি।
{16:17} বিশ্বাসীদের অভিজ্ঞান স্বরূপ এই সমস্ত শক্তি দেওয়া হবে: তারা আমার নামে অপদেবতা দূর করবে, নতুন ভাষায় কথা বলবে,
{16:18} হাত দিয়ে তারা সাপ ধরবে। যদি তারা বিষ পানও করে তবু তাদের কোন ক্ষতি হবে না। অসুস্থ মানুষের উপর তারা হস্তার্পণ করলে রোগীরা সুস্থ হয়ে যাবে।
{i16:19} যীশুর স্বর্গারোহণ ( লুক 24:50-53 ; প্রেরিত 1:9-10 )
{16:19} শিষ্যদের সঙ্গে যীশুর কথা বলা হয়ে গেলে যীশুকে স্বর্গে নেওয়া হল, তিনি ঈশ্বরের দক্ষিণ দিকে উপবিষ্ট হলেন।
{16:20} শিষ্যেরা সর্বত্র গিয়ে সুসমাচার প্রচার করতে লাগলেন, এবং প্রভু শিষ্যদের সঙ্গে কর্মরত থেকে তাঁদের নানাবিধ অলৌকিক শক্তি ও নিদর্শন দান করে তাঁদের প্রচারিত সুসমাচারের সত্যতা প্রতিষ্ঠিত করলেন।
