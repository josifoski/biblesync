{1:1} আদি থেকেই যা বিদ্যমান, যা আমরা শুনেছি, স্বচক্ষে দেখেছি, নিরীক্ষণ করেছি এবং আমাদের হাত যা স্পর্শ করেছে — জীবনময় সেই বাক্-এর কথাই আমরা লিখছি।
{1:2} চিরন্তন যে বাক্ ছিল ঈশ্বরের অভিমুখী, আমাদের কাছে প্রকাশিত সেই বাক্-এর পরম উপলব্ধি সঞ্জাত সেই জীবনের কথা আমরা তোমাদের কাছে ঘোষণা করছি।
{1:3} আমরা যা দেখেছি এবং শুনেছি, তাই তোমাদের কাছে ঘোষণা করছি যেন তোমরাও আমাদের সঙ্গে সেই মিলনের বন্ধনে মিলিত হয়ে থাক, যে বন্ধনে আমরা পরম পিতা এবং তাঁর পুত্র যীশু খ্রীষ্টের সঙ্গে মিলিত হয়ে আছি।
{1:4} একথা আমরা লিখছি যেন আমাদের আনন্দ পূর্ণতা লাভ করে।
{1:5} আমরা তাঁর কাছ থেকে যে বার্তা শুনেছি তা-ই তোমাদের কাছে ঘোষণা করছি: ঈশ্বর জ্যোতিস্বরূপ, তাঁর মাঝে নেই অন্ধকারের লেশ।
{1:6} আমরা যদি বলি যে আমরা তাঁর সাহচর্য লাভ করেছি অথচ তিমিরে বিচরণ করি তাহলে আমরা মিথ্যা কথা বলি, সত্য আচরণ করি না।
{1:7} তিনি যেমন জ্যোতির মাঝে বিরাজ করেন তেমনি আমরা যদি জ্যোতির মাঝে বিচরণ করি, তাহলে আমরা পরস্পর সংযুক্ত থাকি। তাঁর পুত্র যীশুর রক্ত সর্ব পাপ থেকে আমাদের শুচিশুদ্ধ করে।
{1:8} আমরা যদি বলি, ‘আমরা নিষ্পাপ’ তাহলে বুঝতে হবে আমরা আত্মপ্রতারণা করছি, আমরা সত্যনিষ্ঠ নই।
{1:9} কিন্তু আমরা যদি আমাদের পাপ স্বীকার করি তাহলে তিনি আমাদের পাপ ক্ষমা করবেন এবং সমস্ত অধার্মিকতা থেকে আমাদের শুচি করবেন। তিনি নির্ভরযোগ্য ও ধর্মময়।
{1:10} যদি আমরা বলি, ‘আমরা পাপ করিনি’ তাহলে আমরা তাঁকে মিথ্যাবাদী প্রতিপন্ন করি, তাঁর বাক্ আমাদের অন্তরে স্থান পায়নি।
{2:1} প্রিয় বৎসগণ, এ সব কথা আমি তোমাদের লিখছি যেন তোমরা পাপ না কর। কেউ যদি পাপ করে তাহলে পিতার কাছে আমাদের জন্য অনুরোধ করার একজন আছেন, তিনি ধর্মময় যীশু খ্রীষ্ট।
{2:2} তিনিই আমাদের পাপের প্রায়শ্চিত্ত করেছেন, কেবল আমাদের নয় সারা জগতের পাপের প্রায়শ্চিত্ত করেচেন। তাঁরই মাধ্যমে আমরা পাপের ক্ষমা পাই।
{i2:3} খ্রীষ্টের আদেশ পালনই খ্রীষ্টীয় জীবনের প্রমাণ
{2:3} আমরা যদি তাঁরর সমস্ত আদেশ পালন করি তাহলেই প্রমাণ হবে যে আমরা তাঁকে জানি।
{2:4} যে বলে, ‘আমি তাঁকে জানি’ অথচ তাঁর আদেশ পালন করে না, সে মিথ্যাবাদী, তার অন্তরে সত্যের কোন স্থান নেই।
{2:5} কিন্তু যে তাঁর আদেশ অনুযায়ী চলে তার অন্তরে দিব্যপ্রেম সার্থকতা লাভ করেছে। এর দ্বারাই আমরা বুঝতে পারি যে আমরা তাঁর মাঝে আছি।
{2:6} যে বলে খ্রীষ্টেতে সে অবস্থান করে, তাহলে তিনি যেমন আচরণ করতেন তারও সেইরকম আচরণ করা উচিত।
{2:7} স্নেহাস্পদেরা আমি তোমাদের নতুন কোন নির্দেশ দিচ্ছি না, পুরানো কথাই লিখছি, প্রতম থেকেই যা তোমরা শুনেছ। এই পুরানো নির্দেশ হচ্ছে সেই বাণী যা তোমরা গ্রহণ করেছ।
{2:8} আবার এক নতুন নির্দেশও আমি তোমাদের জন্য লিখছি, প্রকৃতপক্ষে তা খ্রীষ্টেরই এবং তোমাদের কাছেও তার সত্যতা প্রমাণিত। কারণ অন্ধকার বিলীয়মান, প্রকৃত জ্যোতি ক্রম-উদ্ভাসিত।
{2:9} যে বলে সে জ্যোতির মাঝে আছে, অথচ অপরকে ঘৃণা করে, সে এখনও অন্ধকারেই রয়এছে।
{2:10} যে অপরকে ভালবাসে সে জ্যোতিতেই বিরাজ করে, তার পদস্খলনের ভয় নেই।
{2:11} কিন্তু যে অন্যের প্রতি বিদ্বেষপরায়ণ, সে অন্ধকারে রয়এছে, অন্ধকারেই তার বিচরণ। সে জানে না কোথায় সে যাচ্ছে কারণ অন্ধকার তাকে অন্ধ করেছে।
{2:12} বৎসগগণ, তোমাদের কাছে এ কথা লিখছি কারণ তাঁর নামের গুণে তোমাদের সকল পাপ ক্ষমা করা হয়েছে।
{2:13} পিতারা, তোমাদের এ কথা লিখছি কারণ আদি থেকে যিনি বিদ্যমান তাঁকে তোমরা জান। যুব সম্প্রদায়, তোমাদের লিখছি কারণ দুরাত্মাকে তোমরা পরাস্ত করেছ।
{2:14} শিশুরা, তোমাদের লিখলাম কারণ তোমরা পিতাকে জান। পিতারা, তোমাদের লিখলাম, কারণ আদি থেকে যিনি বিদ্যমান তাঁকে তোমরা জান। যুবসম্প্রদায়, তোমাদের লিখলাম কারণ তোমরা শক্তিমান। ঈশ্বরের বাক্ তোমাদের অন্তরে আছে আর তোমরা সেই অশুভ শক্তিকে পরাস্ত করেছ।
{2:15} তোমরা এই জগত সংসারে ও তার কোন কিছুতেই আসক্ত হয়ো না। সংসারে যে আসক্ত, পিতার জন্য ভালবাসা তার হৃদয়ে নেই।
{2:16} কারণ জগতে যা আছে — দৈহিক কামনা, নয়নের বাসনা, জীবন ও যৌবনের অসার গর্ব — এর কোন কিছুরই উৎস পিতা নন, এ জগতই এ সব কিছুর উৎপত্তিস্থল।
{2:17} এ জগত লুপ্ত হতে চলেছে, সেই সঙ্গে এর কামনা-বাসনাও। কিন্তু ঈশ্বরের ইচ্ছা যে পালন করে সে চিরকাল থাকবে।
{2:18} প্রিয় বৎসগণ, এই কাল সমাপ্তপ্রায়। তোমরা শুনেছ যে খ্রীষ্ট বৈরীর আবির্ভাব হবে, বস্তুতঃ ইতিমধ্যেই আমাদের মধ্যে অনেক খ্রীষ্টবৈরীর উদ্ভব হয়েছে। এতেই আমরা বুঝতে পারি যে শেষ কাল আগত।
{2:19} এরা আমাদের মধ্যে থেকে বেরিয়ে গেছে, তবে এরা আমাদের কেউ ছিল না। এরা যদি আমাদের লোকহত তাহলে আমাদের সঙ্গেই থাকত। এরা বেরিয়ে যাওয়াতে এ কথাই স্পষ্ট হল যে এদের রসকলেই আমাদের সংঘভুক্ত নয়।
{2:20} কিন্তু তোমরা সেই পুণ্যময় পুরুষের দ্বারা অভিষিক্ত, তোমরা সব কিচুই জান।
{2:21} সত্য কি তা তোমরা জান না বলে নয়, বরং তোমরা তা জান বলেই এবং মিথ্যা থেকে সত্যের উদ্ভব হতে পারে না এ কথা তোমাদের জানা আছে বলেই এসব বিষয় আমি তোমাদের কাছে লিখলাম।
{2:22} মিথ্যাবাদী কে? যীশুই যে খ্রীষ্ট তা যে অস্বীকার করে সে-ই। খ্রীষ্টবৈরী হচ্চে সে-ই যে পিতা ও পুত্রকে অস্বীকার করে।
{2:23} পুত্রকে অগ্রাহ্য করে কেউ পিতার পরিচয় লাভ করতে পারে না। পুত্রকে যে স্বীকার করে সে পিতাকে জানে। 24 প্রথম যে স্বীকার করে সে পিতাকে জানে।
{2:24} প্রথম থেকে তোমরা যা শুনেছ তা যেন তোমাদের মনে থাকে। প্রথম থেকে যা তোমরা শুনেছ তা যদি তোমাদের অন্তরে থাকে তাহলে তোমরা পুত্রর এবং পিতার আশ্রিত হবে।
{2:25} এ হল শাশ্বত জীবনের সেই প্রতিশ্রুতি যা তিনি আমাদের দিয়েছেন।
{2:26} যারা তোমাদের প্রতারিত করবে তাদের সম্পর্ক এ কথা আমি তোমাদের লিখলাম।
{2:27} এই অভিষেকের মাধ্যমে তোমরা তাঁর কাছ থেকে যে দীক্ষা লাভ করেছ, তা তোমাদের অন্তরে সঞ্চয় হয়ে আছে। অন্য কারও কাছ থেকে শিক্ষা নেওয়ার প্রয়োজন তোমাদের নেই। তাঁর সেই দীক্ষাই তোমাদর সর্ববিষয়ে শিক্ষা দেয় এবং তা সত্য। মিথ্যা নয়। সেইজন্য তোমরা যেমন শিক্ষা পেয়েছ সেই অনুযায়ী তাঁকেই আশ্রয় করে থেক।
{2:28} সুতরাং বৎসেরা, তোমরা তাঁকেই আশ্রয় কর। তিনি যখন আবির্ভূত হবেন তখন যেন আমরা নির্ভয়ে নিঃসঙ্কোচে তাঁর সামনে দাঁড়াতে পারি এবং যেন লজ্জায় আমাদের তাঁর কাছ থেকে মুখ না লুকাতে হয়।
{2:29} তোমরা যদি জেনে থাক যে তিনি ধর্মময়, তাহলে একথাও তোমাদের নিশ্চিত জানা উচিত যে যারা ধার্মিক তিনিই তাদের সকলের জনক।
{3:1} দেখ, পিতা আমাদের কত বালবাসেন। তিনি আমাদের তাঁর সন্তান নামে আখ্যা দিয়েছেন এবং প্রকৃতপক্ষে আমরা তাঁরই সন্তান। জগৎসংসার তাঁর পরিচয় পায়নি বলেই আমাদের বুঝতে পারে না।
{3:2} স্নেহাস্পদেরা, এখন আমরা ঈশ্বরের সন্তান, পরে কি হব তা এখনও প্রকাশিত হয়নি। তবে আমরা জানি যে তিনি যখন আবির্ভূত হবেন তখন আমরা তাঁর সাদৃশ্য লাভ করব, কারণ আমরা তখন তাঁর সাদৃশ্য লাভ করব, কারণ আমরা যখন তাঁর স্বরূপ প্রত্যক্ষ করব।
{3:3} যে তাঁর কাছে এই প্রত্যাশা করে সে নিজেকে তাঁর মতই নির্মল করে।
{3:4} যে পাপ করে সে বিধান লঙ্ঘন করে, এই বিধান লঙ্ঘনই পাপ।
{3:5} তোমরা জান যে পাপ হরণ করার জন্য তিনি আবির্ভূত হয়েছিলেন, তিনি নিজে কিন্তু নিষ্পাপ।
{3:6} যে তাঁর মাঝে স্থিতি লাভ করেছে সে পাপ করে না। যে পাপী, সে তাঁকে দেখেনি, তাঁকে জানেও না।
{3:7} বৎসগণ, কেউ যেন তোমাদের প্রতারিত না করে। যে ন্যায্য আচরণ করে সে ধার্মিক, যেমন তিনি ধর্মময়।
{3:8} যে পাপ করে সে শয়তান থেকে উদ্ভূত, কারণ শয়তান প্রথম থেকে পাপাচারী। শয়তানের কার্যকলাপ ধ্বংস করার জন্যই ঈশ্বরের পুত্রর আবির্ভূত হলেন।
{3:9} ঈশ্বর থেকে জাত কোন ব্যক্তি পাপ করে না কারণ ঐশ্বরিক স্বভাব তার মাঝে আছে। সে পাপ করতে পারে না কারণ সে ঈশ্বর থেকে জাত।
{3:10} কারা ঈশ্বরের সন্তান আর কারা শয়তানের সন্তান তা এর দ্বারাই প্রকাশ পায়। যে ন্যায্য আচরণ করে না এবং যে নিজের ভাইকে ভালবাসে না সে ঈশ্বর থেকে জাত নয়।
{3:11} তোমরা প্রথম থেকেই যে নির্দেশ শুনে আসছ তা হচ্ছে এই, আমাদের পরস্পরকে ভালবাসা উচিত।
{3:12} সেই দুরাত্মার সন্তান কয়িন যেমন নিজের ভাইকে হত্যা করেছিল, আমরা যেন তেমন না করি। সে কেন তার ভাইকে খুন করেছিল? কারণ তার নিজের কাজ ছিল মন্দ, কিন্তু তার ভাইয়ের কাজ ছিল ভাল।
{i3:13} ভ্রাতৃপ্রেমের বর্ণনা
{3:13} বন্ধুগণ, সংসার যদি তোমাদের ঘৃণা করে তাহলে অবাক হয়ো না।
{3:14} আমরা আমাদের ভাইদের ভালবাসি বলেই জানি যে মৃত্যু থেকে আমরা জীবনে উত্তীর্ণ হয়েছি। যে ভালবাসে না সে মৃত্যুর মাঝে রয়েছে।
{3:15} যে নিজের ভাইকে ঘৃণা করে সে খুনী, তোমরা জান যে খুন করে সে অনন্ত জীবনের অধিকারী হতে পারে না।
{3:16} তিনি আমাদের জন্য নিজ প্রাণ উৎসর্গ করেছেন। এর দ্বারাই আমরা জানতে পেরেছি প্রেমের স্বরূপ কি। সুতরাং আমাদের কর্তব্য, আমরাও যেন ভ্রাতৃবৃন্দের জন্য নিজেদের প্রাণ দান করি।
{3:17} বিত্তবান কোন ব্যক্তি যদি অভাবগ্রস্ত কোন মানুষকে দেখেও মুখ ফিরিয়ে নেয়, ঈশ্বরের প্রেম কি করে তার অন্তরে থাকবে?
{3:18} স্নেহাস্পদেরা, শুধু মুখের কথায় ও ভাষণে নয় কিন্তু আমাদের কর্মে সেই প্রকৃত প্রেমের প্রকাশ ঘটুক।
{3:19} এর দ্বারাই আমরা বুঝব যে আমরা সত্য থেকে উদ্ভূত।
{3:20} তাঁর কাছে আমরা নিজেদের দোষী মনে করলেও আমাদের হৃদয়কে সান্ত্বনা দিতে পারব, কারণ আমাদের বিবেকের চেয়েও ঈশ্বর মহান, তাঁর অজানা কিছুই নেই।
{3:21} স্নেহাস্পদেরা, আমাদের বিবেক যদি আমাদের দোষী না করে তাহলে আমরা ঈশ্বরের সামনে যাবার সাহস পাই।
{3:22} আমরা যা চাই, তাঁর কাছ থেকে তা আমরা পাই, কারণ আমরা তাঁর সব নির্দেশ পালন করি এবং তিনি যা ভালবাসেন আমরা তা-ই করি।
{3:23} তাঁর নির্দেশ এই, আমরা যেন তাঁর পুত্র যীশু খ্রীষ্টের নামে বিশ্বাস করি এবং তাঁর আদেশ অনুযায়ী পরস্পরকে ভালবাসি।
{3:24} যারা তাঁর নির্দেশ পালন করে তারা তাঁর মাঝে আশ্রিত এবং তিনি তাদের হৃদয়ে অধিষ্ঠান করেন। তিনি যে পবিত্র আত্মাকে আমাদের দান করেছেন তাঁর প্রসাদেই আমরা জানি যে তিনি আমাদেরর অন্তরে আচেন।
{4:1} স্নেহাস্পদেরা, সব আত্মাকে বিশ্বাস করো না, বরং আত্মাদের পরীক্ষা করে দেখ, তারা ঈশ্বরপ্রেরিত কিনা, কারণ জগতে অনেক ভূয়ো নবীর আবির্ভাব হয়েছে।
{4:2} এর দ্বারা তোমরা চিনতে পারবে কোনটি ঈশ্বরের আত্মা — যে আত্মা স্বীকার করে যে যীশু খ্রীষ্ট মানবদেহে আবির্ভূত হয়েছেন সেই আত্মা ঈশ্বর-প্রেরিত।
{4:3} যে আত্মা যীশুকে স্বীকার করে না তা ঈশ্বরের নয়। তা হচ্ছে খ্রীষ্টবৈরীর আত্মা, যার আবির্ভাব সম্পর্কে তোমরা শুনেছ। সে এখন সংসারে উপস্থিত হয়েছে।
{4:4} বৎসগণ, তোমরা ঈশ্বরের প্রভা, তোমরা ঐ আত্মাদের পরাস্ত করেছ, কারণ তোমাদের অন্তরে যিনি বাস করেন তিনি জগতে যে বিচরণ করছে তার চেয়ে মহান।
{4:5} এরা সংসারের লোক তাই এরা সংসারের কথাই বলে এবং সংসার এদের কথাই শোনে।
{4:6} আমরা ঈশ্বরের প্রজা, ঈশ্বরকে যে জানে সে আমাদের কথা শোনে। যে আত্মা ঈশ্বরের প্রজা নয় সে আমাদের কথা শোনে না। এর দ্বারাই আমরা সত্যাশ্রয়ী ও বিভ্রান্তিকারী আত্মাকে চিনতে পারি।
{4:7} স্নেহাস্পদেরা এস, আমরা পরস্পরকে ভালবাসি কারণ প্রেম ঈশ্বর-সঞ্জাত। যে ভালবাসে সে ঈশ্বর-সঞ্জাত এবং সে ঈশ্বরকে জানে।
{4:8} যে ভালবাসে না সে ঈশ্বরকে জানে না, কারণ ঈশ্বর প্রেমস্বরূপ।
{4:9} এর দ্বারাই ঈশ্বরের প্রেম আমাদের কাছে প্রকাশিত হয়েছে যে ঈশ্বর তাঁর অনন্য পুত্রকে এ জগতে পাঠিয়েছেন যেন আমরা তাঁর দ্বারা জীবন-লাভ করি।
{4:10} প্রেম বলতে বোঝায় আমরা যে ঈশ্বরকে ভালবেসেছি তা নয়, তিনিই আমাদের ভালবেসেছেন এবং আমাদের পাপের প্রায়শ্চিত্তের জন্য তাঁর পুত্রকে পাঠিয়েছেন।
{4:11} স্নেহাস্পদেরা, ঈশ্বর যদি আমাদের এত ভালবেসে থাকেন তাহলে আমাদেরও উচিত পরস্পরকে ভালাবাসা।
{4:12} ঈশ্বরকে কেউ কখনও দেখেনি, কিন্তু আমরা যদি পরস্পরকে ভালবাসি তাহলে ঈশ্বর আমাদের অন্তরে বাস করেন এবং তাঁর প্রেম আমাদের মাঝে পূর্ণতা লাভ করে।
{4:13} এর দ্বারাই আমরা জানতে পারি যে তিনি আমাদের আপন আত্মার অংশীদার করেছেন এবং আমাদের অন্তরে তিনি অধিষ্ঠিত কারণ তিনি তাঁর আত্মা আমাদের দিয়েছেন,
{4:14} আর আমরা দেখেছি, সাক্ষ্যও দিচ্ছি যে পিতা তাঁর পুত্রকে জগতের উদ্ধারকর্তারূপে প্রেরণ করেছেন।
{4:15} যে একথা স্বীকার করে যে যীশু ঈশ্বরের পুত্র, তার অন্তরে ঈশ্বর বিরাজ করেন এবং সে ঈশ্বর আশ্রিত।
{4:16} আমাদের প্রতি ঈশ্বরের যে ভালবাসা, তার স্বরূপ আমরা জেনেছি ও বিশ্বাস করেছি। ঈশ্বর প্রেমস্বরূপ, প্রেমে যে অবস্থিত সে ঈশ্বরে আশ্রিত এবং ঈশ্বর তার অন্তরে অধিষ্ঠিত।
{4:17} বিচার-দিনে আমরা যাতে নির্ভয় হতে পারি তার জন্যই আমাদের মাঝে প্রেম পূর্ণতা লাভ করেছে। কারণ তিনি যেমন আমরাও তেমনি এ জগতে রয়েছি।
{4:18} প্রেম নির্ভয়, শুদ্ধ প্রেম-ভয়কে দূর করে। দণ্ডের সঙ্গেই ভয়ের সম্পর্ক। যে ভয় করে সে প্রেমে পূর্ণতা লাভ করেনি।
{4:19} আমরা ভালবাসি, কারণ তিনি প্রথমে আমাদের ভালবেসেছেন।
{4:20} কেউ যদি বলে, আমি ঈশ্বরকে ভালবাসি, কিন্তু যদি বলে, আমি ঈশ্বরকে ভালবাসি, কিন্তু সে যদি তার ভাইকে হিংসা করে তবে সে মিথ্যাবাদী কারণ যে বাইকে সে দেখে তাকে যদি ভালবাসতে না পারে, তাহলে যাকে সে দেখেনি সেই ঈশ্বরকে কি করে ভালবাসবে?
{4:21} আর আমরা তাঁর কাছ থেকে এই নির্দেশই পেয়েছি, যে ঈশ্বরকে ভালবাসে সে তার ভাইকেও ভালবাসবে।
{i5:1} খ্রীস্টে বিশ্বাস ও অনন্তজীবন
{5:1} যে ব্যক্তি বিশ্বাস করে যে যীশুই খ্রীষ্ট, সে ঈশ্বর থেকে জাত। যে পিতাকে ভালবাসে সে তাঁর সন্তানকেও ভালবাসে।
{5:2} ঈশ্বরের প্রতি আমাদের ভালবাসা ও তাঁর নির্দেশ পালনের মধ্য দিয়েই আমরা বুঝতে পারি যে আমরা তাঁর সন্তানদের ভালবাসি।
{5:3} ঈশ্বরকে ভালবাসার অর্থ হল তাঁর আদেশ পালন করা। তাঁর আদেশ দুর্বহ নয়।
{5:4} কারণ ঈশ্বর থেকে যে জাত তা জগজ্জয়ী এবং জগতকে যা জয় করেছে তা হচ্ছে আমাদের বিশ্বাস।
{5:5} কে জগতকে জয় করতে পারে? একমাত্র সে-ই যে বিশ্বাস করে যে যীশু ঈশ্বরের পুত্র।
{i5:6} যীশু খ্রীষ্ট সম্পর্কে সাক্ষ্য
{5:6} যীশু খ্রীষ্টই সেই ব্যক্তি, যিনি জল ও রক্তের মধ্য দিয়ে এসেছিলেন। শুধু জল নয়, জল এবং রক্ত।
{5:7} একজন সাক্ষী আছেন তিনি হলেন সত্যস্বরূপ পবিত্র আত্মা। প্রকৃতপক্ষে, এই তিন সাক্ষী আচেন।
{5:8} আত্মা, জল এবং রক্ত, এই তিনের সাক্ষ্য এক।
{5:9} যদি আমরা মানুষের সাক্ষ্যে বিশ্বাস করতে পারি তাহলে ঈশ্বরের সাক্ষ্য আরও কত বিশ্বাসযোগ্য কারণ ঈশ্বর তাঁর পুত্র সম্পর্কে সাক্ষ্য দিয়েছেন। এই হল ঈশ্বরের সাক্ষ্য।
{5:10} ঈশ্বরের পুত্রে যে বিশ্বাস করে সে তার অন্তরে এই সাক্ষ্য উপলব্ধি করে। যে ঈশ্বরকে বিশ্বাস করে না সে তাঁকে মিথ্যাবাদী আখ্যা দিয়েছে কারণ ঈশ্বর তাঁর পুত্রের বিষয়ে যে সাক্ষ্য দিয়েছেন তা সে বিশ্বাস করেনি।
{5:11} সেই সাক্ষ্য এই যে, ঈশ্বর আমাদের সাশ্বত জীবন দান করেছেন এবং তাঁর পুত্রই সেই জীবনের আধার।
{5:12} পুত্রকে যে পেয়েছে সে জীবন পেয়েছে। ঈশ্বরের পুত্রকে যে আশ্রয় করেনি সে জীবন লাভ করেনি।
{5:13} তোমরা যারা ঈশ্বরের পুত্রের নামে বিশ্বাস করেছ, তোমাদের কাছে আমি এসব কথা লিখলাম যেন তোমরা জানতে পার যে তোমরা অনন্ত জীবনের অধিকারী হয়েছ।
{5:14} তাঁর কাছে আমরার এই ভরসা পেয়েছি যে তাঁর ইচ্ছানুসারে আমরা যদি কিছু চাই তাহলে তিনি আমাদের প্রার্থনা গ্রাহ্য করেন।
{5:15} তিনি আমাদের আবেদন শোনেন, এ সম্বন্ধে আমরা যদি নিশ্চিত হয়ে থাকি, তাহলে এ সম্বন্ধেও নিশ্চিত যে আমরা যা চাই তাই পাই।
{5:16} যদি কেউ কোন ব্যক্তিকে এমন পাপ করতে দেখে যা মারাত্মক নয়, তাহলে সে প্রার্থনা করুক, তিনি তাকে জীবন দান করবেন। যারা মারাত্মক পাপ করেনি তাদের জন্যই একথা। এক ধরণের পাপ আছে যা মারাত্মক, সে সম্পর্কে আমি কাউকে প্রার্থনা করতে বলিনি।
{5:17} সর্বপ্রকার অধর্মাচরণই পাপ, কিন্ত উএমন পাপ আছে যে পাপ মৃত্যু ডেকে আনে।
{5:18} আমরা জানি যে ঈশ্বরর থেকে যে জাত সে পাপ করে না, যিনি ঈশ্বরের আত্মজ তিনিই তাকে রক্ষা করেন। শয়তান তাকে স্পর্শ করতে পারে না।
{5:19} আমরা জানি, আমরা ঈশ্বরের প্রজা। সমগ্র জগত শয়তানের আয়ত্তে।
{5:20} কিন্তু আমরা জানি যে ঈশ্বরের পুত্র এসেছেন এবং তিনি আমাদের সত্য ঈশ্বরকে জানার বোধশক্তি দিয়েছেন। যিনি সত্যস্বরূপ আমরা তাঁর ও তাঁর পুত্র যীশু খ্রীষ্টের মাঝে অবস্থিত। তিনিই সত্য ঈশ্বর এবং অনন্ত জীবনের আধার।
{5:21} বৎসগণ, পৌত্তলিকতা থেকে তোমরা দূরে থাক।
