{1:1} ইসরায়েলীদের দ্বাদশ গোষ্ঠীর প্রবাসীজন সমীপে — ঈশ্বর ও প্রভু যীশু খ্রীষ্টেরর দাস যাকোবেরর প্রীতি সম্ভাষণ।
{i1:2} বিশ্বাস ও প্রজ্ঞা
{1:2} বন্ধুগণ, তোমরা যখন নানাবিধ পরীক্ষার সম্মুখীন হবে তখন নিজেদের ভাগ্যবান বলে মনে করো।
{1:3} একথা জেনো যে তোমাদের বিশ্বাসের যাচাইয়ের মধ্যে দিয়েই ধৈর্য উৎপন্ন হয়।
{1:4} তোমরা শেষ পর্যন্ত ধৈর্য ধরে থাক তাহলে তোমরা হবে সিদ্ধ ও লাভ করবে জীবনের পূর্ণতা। কোন বিষয়ে তোমাদের দৈন্য থাকবে না।
{1:5} তোমাদের কারও যদি জ্ঞানের অভাব হয়, ঈশ্বরের কাছে প্রার্থনা করো, পাবে। তিনি কোন অনুযোগ না করে উদারহস্তে অকারতের সকলকে দিয়ে থাকেন।
{1:6} কিন্তু মনে কোন সন্দেহ না রেখে বিশ্বাসে নিভ3র করে চাইতে হবে। কারণ যে সন্দেহ করে সে বায়ুতাড়িত ইতস্ততঃ বিক্ষিপ্ত সমুদ্র তরঙ্গের মত।
{1:7} এই ধরণের দ্বিধাগ্রস্ত ব্যক্তি, যার মনের স্থিরতা নেই সে
{1:8} যেন প্রভুর কাছ থেকে কিছু পাওয়ার প্রত্যাশা না করে।
{i1:9} দৈন্য ও ঐশ্বর্য
{1:9} দরিদ্র খ্রীষ্ট বিশ্বাসী ভ্রাতাকে ঈশ্বর যখন মর্যাদায় উন্নীত করেন, তখন সে আনন্দিত হোক এবং
{1:10} ধনী ভ্রাতার জীবনে ঈশ্বর যখন দৈন্যদশা আনেন, তখনও সে আনন্দিত হোক, কারণ ঘাসের ফুলের মতই সে লুপ্ত হবে।
{1:11} সূর্যের উদয় হলে তার প্রখর তাপে তৃণ শুকায়, ঝরে পড়ে ফুল, নষ্ট হয়ে যায় তার সৌন্দর্য। বিত্তবানও সেইভাবে বিত্ত আহরণ করতে গিয়ে বিলুপ্ত হয়ে যাবে।
{i1:12} পরীক্ষা-সঙ্কটে অবিচলতা
{1:12} পরীক্ষা-সঙ্কটের মাঝে যে অবিচল থাকে সে-ই ধন্য, উত্তীর্ণ হলে সে জীবনমুকুট পাবে। যারা প্রভুকে ভালবাসে তাদের তিনি এই মুকুট দানের প্রতিশ্রুতি দিয়েছেন।
{1:13} প্রলোভনের সম্মুখীন হলে কেউ যেন একথা না বলে যে ঈশ্বরই তাকে প্রলুব্ধ করেছেন। কারণ মন্দের দ্বারা ঈশ্বরকে প্রলুব্ধ করা যায় না এবং তিনিও কাউকে প্রলুব্ধ করেন না।
{1:14} প্রত্যেকে নিজের কামনা-বাসনার আকর্ষণে প্রলুব্ধ হয়ে পরীক্ষায় পড়ে।
{1:15} কামনা পূর্ণগর্ভ হয়ে পাপ প্রসব করে এবং পাপ পূর্ণতা লাভ করে মৃত্যুর জন্ম দেয়।
{1:16} প্রিয় বন্ধুগণ, তোমরা কেউ ভুল বুঝো না।
{1:17} সমস্ত উত্তম দান, সমস্ত উৎকৃষ্ট বর দিব্যলোক থেকে জ্যোতিষ্কমণ্ডলীর জনক, পিতা ঈশ্বরের কাছ থেকে আসে। তিনি অপরিবর্তনীয়, আবর্তনের কোন ছায়াও তাঁর উপর পড়ে না।
{1:18} তিনি আপন পরিকল্পনা অনুযায়ী সত্য বাক্দ্বারা আমাদের সৃষ্টি করেছেন, যেন আমরাই তার সৃষ্টির প্রথম ফসলরূপে গণ্য হতে পারি।
{i1:19} ঈশ্বরের বাণী শ্রবণ ও পালন
{1:19} প্রিয় বন্ধুগণ, শোন, তোমরা শ্রবণে আগ্রহী হও, বাক্ সংযত কর, অল্পে ক্রুদ্ধ হয়ো না।
{1:20} কারণ মানুষের ক্রোধে ঈশ্বরের শুষ্ক পরিকল্পনা সফল হয় না।
{1:21} এইজন্য মনের মধ্যে আগাছার মত যতসব কলুষ কালিমা রয়েছে তা পরিষ্কার কর এবং ঈশ্বর যে বাক্য-বীজ তোমাদের অন্তরে বপন করেছেন, বিনম্র চিত্তে গ্রহণ কর এবং তার পরিচর্যা কর। এই বাক্য-বীজই তোমাদের উদ্ধার করবে।
{1:22} সেই বাণীর শ্রোতামাত্র হয়ে তোমরা আত্ম-প্রতারণা করো না এবং তোমাদের জীবনাচরণে তাকে প্রকাশ কর।
{1:23} কারণ কেউ যদি সেই বাণী অনুযায়ী কাজ না করে শুদু শুনেই যায়, তাহলে সে হবে এমন একজন লোকের মত যে আয়নায় নিজের চেহারা দেখেই
{1:24} চলে যায় এবং পরক্ষণেই নিজের চেহারা কেমন তা ভুলে যায়।
{1:25} কিন্তু যে মুক্ত জীবনের আদর্শ বিধান দর্শন করে ও মনে রাখে, সে শ্রোতামাত্র নয় বরং সেই অনুযায়ী কাজ করে। সে কাজ করেই ধন্য হয়।
{1:26} কেউ যদি নিজেকে খুব ধার্মিক বলে মনে করে, অথচ রসনা সংযত করতে না পারে, সে নিজেকেই ঠকায়। তার ধর্মকর্ম সবই অসার।
{1:27} বিপদে আপদে অনাথ শিশু ও বিধবাদের সাহায্য করা এবং সংসারের কলুষ থেকে নিজেকে বাঁচিয়ে চলাই হচ্ছে পিতা ঈশ্বরের বিচারে এক অনাবিল পবিত্র ধর্ম।
{i2:1} ধনী ও দরিদ্রের প্রতি আচরণ
{2:1} বন্ধুগণ, আমাদের প্রভু মহিমান্বিত যীশু খ্রীষ্টের উপর তোমরা বিশ্বাস করেছ বলে তোমাদের আচরণ হোক পক্ষপাতশূন্য।
{2:2} মনে কর, তোমাদের উপাসনা-সভায় একজন সোনার আঙটি ও জমকালো পোষাক পরে এসেছে এবং আর একজন গরীব ময়লা কাপড় পরে এসেছে।
{2:3} তোমরা যদি দামী পোষাক পরা লোকটিকে বিশেষ সম্মান দেখিয়ে বল, আসুন, দয়া করে এখানে বসুন এবং সেই গরীব লোকটিকে বল, ওখানে দাঁড়াও, কিম্বা এখানে আমার পায়ের কাছে বস,
{2:4} তাহলে কি তোমরা নিজেদের মধ্যে ভেদাভেদ সৃষ্টি করে অবিচার করছ না?
{2:5} প্রিয় বন্ধুগণ, শোন, এ সংসারে যারা গরীব, ঈশ্বর কি তাদের মনোনীত করেননি? বিশ্বাসের ঐশ্বর্যে তারা ঐশরাজ্যের অধিকারী হবে। — যারা তাঁকে ভালবাসে তাদের তিনি এই অধিকার দিয়েছেন।
{2:6} কিন্তু তোমরা সেই দরিদ্রের অবমাননা করেছ। ধনীরাই কি তোমাদের উৎপীড়ন করে না? তারাই কি তোমাদের আদালতে টেনে নিয়ে যায় না?
{2:7} যাঁর বরেণ্য নামে তোমরা দীক্ষিত হয়েছ তারা কি তোমাদের আদালতে টেনে নিয়ে যায় না?
{2:8} যাঁর বরেণ্য নামে তোমরা দীক্ষিত হয়েছ তারা কি তাঁরই কুৎসা করে না?
{2:9} ‘প্রতিবেশীকে নিজের মত ভালবেস’, শাস্ত্রের এই শ্রেষ্ঠ বিধান যদি তোমরা যথার্থই পালন করে থাক তাহলে ভালই। 9 কিন্তু যদি তোমরা পক্ষপাতিত্ব করে থাক তাহলে পাপ করেছ এবং বিধান অনুযায়ী তোমরা দোষী।
{2:10} কারণ যে ব্যক্তি সমস্ত বিধান পালন করেও কেবলমাত্র একটি পালনে ব্যর্থ হয় তাহলে সে সমগ্র বিশ্বাস লঙ্ঘনের দায়ে দোষী।
{2:11} কারণ ‘ব্যভিচার করো না’ — এই নির্দেশ যিনি দিয়েছেন, তিনিই আবার আদেশ দিয়েছেন, ‘নরহত্যা করো না’। তুমি যদি ব্যভিচার না করে নরহত্যা কর তাহলেও তোমার বিধান অমান্য করা হবে।
{2:12} যে বিধান মুক্তি আনে সেই জীবনের বিধান অনুযায়ী তোমাদের বিচার হবে, এই কথা মনে রেখে তোমরা কথা বলো ও কাজ করো,
{2:13} কারণ যে দয়া করেনি, বিচারে সে দয়া পাবে না। বিচারকালে দয়াধর্ম অগ্রাধিকার পাবে।
{i2:14} বিশ্বাস ও কর্মের পারস্পরিক সম্পর্ক
{2:14} বন্ধুগণ, কেউ যদি বলে যে তার বিশ্বাস আছে, কিন্তু তার কর্মে যদি তা প্রকাশ না পায় তাহলে কি লাভ? সেই বিশ্বাস কি তাকে উদ্ধার করতে পারে?
{2:15} কোন ভ্রাতা কি ভগ্নীর যদি অন্নবস্ত্রের সংস্থান না হয়
{2:16} এবং তোমাদের মধ্যে যদি কেউ তাদের বলে, ‘তোমরা কুশলে থাক, তোমাদের অন্নবস্ত্রের অভাব না হোক’ — কিন্তু তাদের অভাব মিটানোর জন্য কিছুই না করে তবে তাতে কি লাভ?
{2:17} বিশ্বাস যদি কর্মে রূপায়িত না হয় তবে তা নিরর্থক।
{2:18} কেউ হয়তো বলবে, তোমার বিশ্বাস আছে, আর আমার আছে কর্ম। বেশ, তাহলে আমি বলব, কর্ম ছাড়া তোমার বিশ্বাসের প্রমাণ আমাকে দাও, আর আমি কর্মের মধ্য দিয়ে আমার বিশ্বাসের প্রমাণ তোমাকে দেব।
{2:19} তুমি কি বিশ্বাস কর ঈশ্বর এক, তাহলে ভালই কর। ভূতেরাও একথা বিশ্বাস করে এবং ভয়ে কাঁপে।
{2:20} ওরে নির্বোধ, কর্মবিহীন বিশ্বাস যে নিষ্ফল তার প্রমাণ কি তুমি চাও?
{2:21} আমাদের পিতৃপুরুষ অব্রাহাম তাঁর পুত্র ইসহাককে বেদীর উপরে উৎসর্গ করেছিলেন। তাঁর সেই কাজের দ্বারাই কি তিনি ধার্মিক বলে গণ্য হননি?
{2:22} সুতরাং দেখতে পাচ্ছ, তাঁর বিশ্বাস তাঁর কর্মের মধ্যেই সক্রিয় ছিল এবং কর্মের মধ্যে দিয়েই তাঁর বিশ্বাস পূর্ণতা লাভ করেছিল।
{2:23} শাস্ত্রের এই বাণী পূর্ণ হল, ‘অব্রাহাম ঈশ্বরকে বিশ্বাস করলেন এবং তা-ই তাঁর দার্মিকতা বলে গণ্য হল এবং ‘ঈশ্বরের বন্ধু’ বলেল তিনি খ্যাত হলেন।’
{2:24} সুতরাং বুঝতে পারছ যে কর্মের দ্বারাই মানুষ ধার্মিক বলে গণ্য হয়, শুধু বিশ্বাসের দ্বারা নয়।
{2:25} একইভাবে বারাঙ্গনা রাহাবও কি তার কর্মের দ্বারাই ধার্মিক বলে গণ্য হয়নি? সে গুপ্তচরদের আশ্রয় দিয়েছিল এবং অন্য পথ দিয়ে তাদের বার হয়ে যেতে সাহায্য করেছিল।
{2:26} আত্মাবিহীন* দেহ যেমন মৃত, কর্মবিহীন বিশ্বাসও তেমনি মৃত।
{i3:1} বাক্সংযমের প্রয়োজনীয়তা
{3:1} প্রিয় বন্ধুগণ, তোমরা সকলেই শিক্ষক হতে যেও না। তোমরা নিশ্চয়ই জান, আমরা যারা শিক্ষা দিয়ে থাকি তাদের দণ্ড আরও কঠোর হবে।
{3:2} কারণ আমরা সকলেই অনেক ভুল করি। যদি কেউ কখনও ভুল কথা না বলে তাহলে সে তো সিদ্ধপুরুষ, সে তার সমগ্র দেহকে বশে রাখতে সমর্থ।
{3:3} ঘোড়াকে বশে আনতে হলে আমরা তার মুখে লাগাম পরাই, তখন তাকে আমরা ইচ্ছামত ঘোরাতে ফেরাতে পারি।
{3:4} কিম্বা জাহাজের কথাই ধর, এগুলি কত বড় এবং প্রবল বাতাসে চলে। ছোট একটা হালের সাহায্যে সারেং তাকে যেদিকে ইচ্ছা সেইদিকে ঘোরাতে পারে।
{3:5} ঠিক তেমনি, ইভ আকারে ছোট হলেও বড় বড় বিষয় নিয়ে অহঙ্কারের কথা বলতে পারে। সামান্য একটু আগুনের ফুলকি যেমন বিরাট বনকে জ্বালিয়ে দিতে পারে,
{3:6} জিভ্য তেমনি আগুনের মত। আমাদের অঙ্গপ্রত্যঙ্গগুলির মধ্যে জিভ নিজেই খলতায় পরিপূর্ণ এক জগত বিশেষ। জিভ আমাদের সমগ্র সত্তা কলুষিত করে, সংসারচক্রে আগুন জ্বালায় এবং নরকের আগুনে নিজেও জ্বলে।
{3:7} সব পশু, পাখি, সরীসৃপ, এমনকি সামুদ্রিক প্রাণীকে বশ করা যায় এবং মানুষ তাদের বশ করেছেও।
{3:8} কিন্তু জিভকে বশে আনার ক্ষমতা কোন মানুষের নেই। এ অস্থির, অনিষ্টকর, মারাত্মক গরলে ভরা।
{3:9} জিভ দিয়েই আমরা প্রভু ও পিতার প্রশস্তি করি, আবার তা দিয়েই আমরা ঈশ্বরের সাদৃশ্যে সৃষ্ট মানুষকে অভিসম্পাত করি।
{3:10} একই মুখে প্রশস্তি ও অভিশাপ উচ্চারিত হয়। বন্ধুগণ, এরকম হওয়া কিন্তু উচিত নয়।
{3:11} ঝর্ণার উৎসমুখ থেকে কি একই সঙ্গে মিষ্ট ও বিস্বাদ — দুই প্রকার জলধারা উৎসারিত হয়?
{3:12} বন্ধুগণ, ডুমুর গাছে কি জলপাই কিম্বা আঙ্গুর গাছে কি ডুমুর ফলে? লবণাক্ত প্রস্রবণ সেইরকম সুমিষ্ট জল দিতে পারে না।
{i3:13} প্রকৃত জ্ঞান
{3:13} তোমাদের মধ্যে প্রাজ্ঞ ও ধীমান কে আছে? সে তার সৎ জীবন ও জ্ঞানীসুলভ বিনয় ও সদাচরণের দ্বারা তার প্রমাণ দিক।
{3:14} কিন্তু তোমাদের অন্তরে যদি ঈর্ষার তিক্ততা এবং স্বার্থসিদ্ধির অভিসন্ধি থাকে, তবে গর্বভরে সত্যের অপলাপ করো না।
{3:15} এই ধরণের জ্ঞান, স্বর্গ থেকে আসে না, এ নিতান্তই জাগতিক, জৈব এবং পৈশাচিক।
{3:16} কারণ যেখানে ঈর্ষা ও স্বার্থান্বেষণ, সেখানেই বিশৃঙ্খলা ও সর্বপ্রকার দুষ্কর্ম ঘটে থাকে।
{3:17} কিন্তু যে জ্ঞান স্বর্গ থেকে আসে তা মূলতঃ বিশুদ্ধ, শান্ত, সহনশীল, যুক্তিপূর্ণ, সদয়, শুভফলপ্রদ, এ জ্ঞান সংশয় ও কপটতামুক্ত।
{3:18} যারা শান্তিকামী, তারা শান্তিতেই ধর্মের বীজ বপন করে এবং তার ফসল আহরণ করে।
{i4:1} সংসারের প্রতি আসক্তি
{4:1} তোমাদের মধ্যে যে বিরোধ ও কলহ-বিবাদ হয়, তার উৎস কোথায়? তোমাদের সত্তার গভীরে দৈহিক কামনা-বাসনার যে অন্তর্দ্বন্দ্ব চলেছে সেখানে নয় কি?
{4:2} তোমরা যা কামনা কর তা পাও না। তাই তোমরা হত্যা কর। তোমরা ঈর্ষান্বিত হও। কিন্তু তাতেও তোমাদের অভীষ্ট লাভ হয় না। তোমরা বিরোধ কর। বাদপ্রতিবাদ কর। কিন্তু যা চাও তা পাও না, কারণ তোমরা তার জন্য প্রার্থনা কর না।
{4:3} তোমরা প্রার্থনা করলেও তা পাও না। কারণ তোমরা মন্দ উদ্দেশ্যে, তোমাদের কামনা-বাসনা পূরণের জন্য প্রার্থনা করে থাক।
{4:4} নষ্টভ্রষ্টের দল, তোমরা কি জান না যে সংসারের প্রতি আসক্তি ঈশ্বরের সঙ্গে শত্রুতারই নামান্তর? সুতরাং সংসারের সঙ্গে যে মৈত্রী স্থাপন করতে চায় সে নিজেকে ঈশ্বরের শত্রু করে তোলে।
{4:5} কিম্বা তোমরা কি মনে কর শাস্ত্রের এই বাণী মিথ্যা? ঈশ্বর যে আত্মা আমাদের অন্তরে প্রতিষ্ঠিত করেছেন তার জন্য তিনি আগ্রহে আকুল।
{4:6} তাই তাঁর অনুগ্রহের দান আরও বেশী। তাই শাস্ত্রে বলা হয়েছে,'ঈশ্বর অহঙ্কারীদের প্রতিরোধ করেনকিন্তু নম্রদের করেন করুণা।’
{4:7} সুতরাং তোমরা ঈশ্বরের বাধ্য হও। শয়তানকে প্রতিহত কর। তাহলে সে তোমাদের কাছ থেকে পালিয়ে যাবে।
{4:8} ঈশ্বরের সান্নিধ্যে আসবেন। পাপীরা, তোমরা হাতের মলিনতা ধুয়ে ফেল। হে কপট চিত্তেরা, তোমরা অন্তর শুদ্ধ কর।
{4:9} তোমরা পাপের জন্য অনুশোচনা কর, শোক ও বিলাপ কর। তোমাদের হাসি পরিণত হোক কান্নায় এবং আনন্দ পরিণত হোক বিষাদে।
{4:10} প্রভুর সম্মুখে মাথা নত কর, তিনি তোমাদের উন্নত করবেন।
{4:11} বন্ধুগণ, তোমরা অপরের নিন্দা করো না। যে ভাইয়ের নিন্দা করে, তার বিচার করে, সে বিধানেরই নিন্দা করে, তার বিচার করে, সে বিধানেরই নিন্দা করে ও বিধানের বিচার করে। তুমি যদি বিধানের বিচার কর তাহলে তুমি আর তা মানছ না, কিন্তু তার বিচারক হয়ে পড়েছ।
{4:12} বিধানদাতা ও বিচারক একজনই আছেন। উদ্ধার ও বিনাশ করার ক্ষমতা কেবলমাত্র তাঁরই আছে। কিন্তু তুমি কে, যে তোমার প্রতিবেশীর বিচার করতে যাও?
{4:13} শোন, তোমরা যারা বলে থাক, আজকালের মধ্যেই আমরা অমুক শহরে গিয়ে এক বছর থাকব এবং ব্যবসাবাণিজ্য করে অর্থ-উপার্জন করব।
{4:14} কিন্তু আগামীকাল তোমাদের জীবনে কি ঘটবে তা তোমরা জান না। তোমরা কুয়াশার মতই ক্ষণস্থায়ী, ক্ষণকাল পরেই যা মিলিয়ে যায়।
{4:15} তোমাদের বরং বলা উচিত, প্রভুর ইচ্ছা হলে আমরা বেঁচে থাকব এবং এই সমস্ত কাজ করব।
{4:16} কিন্তু তা না বলে তোমরা এখন তোমাদের সৌভাগ্যের বড়াই করছ। এ ধরণের গর্ব করা অন্যায়।
{4:17} সৎকাজ করতে জেনেও যে করে না, সে পাপ করে।
{i5:1} ধনী সম্প্রদায়ের প্রতি সাবধানবাণী
{5:1} হে ধনবানেরা, শোন, তোমাদের যে দুর্দশা আসছে তার জন্য রোদন ও হাহাকার কর।
{5:2} তোমাদের ধনসম্পদ পচন ধরেছে। তোমাদের পোষাক পরিচ্ছদ পোকায় কেটেছে।
{5:3} তোমাদের সোনারূপোয় কলঙ্ক লেগেছে। সেই কলঙ্কই তোমাদেরর বিরুদ্ধে যাবে। আগুনের মত তোমাদেরর গ্রাস করবে। এই অন্তিম কালের জন্য তোমরা সম্পদ সঞ্চয় করে স্তূপাকার করে চলেছ।
{5:4} কিন্তু দেখ, তোমাদের ক্ষেতের ফসল যারা কেটেছে, তাদের যে মজুরী তোমরা প্রতারণা করে দাওনি তা এখন তোমাদের বিরুদ্ধে আর্তনাদ করছে। ক্ষেতমজুরদের সেই কাতর ক্রন্দন সর্বাধিপতি প্রভু পরমেশ্বরের কানে পৌঁছেছে।
{5:5} তোমরা ইহজীবন ভোগবিলাসে ও ইন্দ্রিয়সেবায় কাটিয়েছ। তোমরা বলির পশুর মত নিজেদের হৃষ্টপুষ্ট করে তুলেছ। সেই বলির দিন এখন সমাগত।
{5:6} তোমরা ধার্মিককে দোষী সাব্যস্ত করে হত্যা করেছ, সে তোমাদের বাধা দেয়নি।
{5:7} এইজন্য, বন্ধুগণ, প্রভুর আগমন পর্যন্ত ধৈর্য ধর। দেখ, চাষী তার ক্ষেতের বহুমূল্য ফসল পাওয়ার অপেক্ষায় থাকে এবং যতদিন সেই জমি প্রথম ও শেষ বর্ষা না পায় ততদিন ধৈর্য ধরে থাকে।
{5:8} তোমরাও তেমনি ধৈর্যশীল হও, অটল থাক।
{i5:9} প্রভুর আগমন সমাসন্ন।
{5:9} বন্ধুগণ, তোমরা অপরের বিরুদ্ধে বিক্ষোভ প্রকাশ করো না, তাহলে তোমাদের বিচারের সম্মুখীন হতে হবে না। দেখ, বিচারক দুয়ারে দাঁড়িয়ে আছেন।
{5:10} বন্ধুগণ, যে প্রবক্তা নবীরা প্রভুর পক্ষে কথা বলেছেন, তাঁদের দুঃখকষ্ট ও সহিষ্ণুতা তোমরা আদর্শরূপে গ্রহণ কর।
{5:11} দেখ, যাঁরা ধৈর্য ধরে সব কিছু সহ্য করেছেন আমরা তাঁদেরই ধন্য বলে থাকি। তোমরা ইয়োবের ধৈর্যের কথা শুনেছ, শেষে প্রভু তাঁর জন্য কি করলেন তাও দেখেছ। প্রভু কত স্নেহশীল ও করুণাময়।
{5:12} বন্ধুগণ, সবচেয়ে বড় কথা এই যে, তোমরা শপথ করো না। স্বর্গ বা পৃথিবী বা অন্য কিছুরই দিব্য দিও না। তোমরা যদি ‘হ্যাঁ বলতে চাও, তাহলে শুধু ‘হ্যাঁ’ বলবে। আর যদি ‘না’ বলতে চাও, তবে শুধু ‘না’ বলবে। তাহলে তোমাদের বিচারে দাঁড়াতে হবে না।
{i5:13} প্রার্থনার শক্তি
{5:13} তোমাদের মধ্যে কেউ যদি দুঃখকষ্টে থাকে, তবে সে প্রার্থনা করুক। কেউ যদি সুখে থাকে, সে স্তুতিগান করুক।
{5:14} তোমাদের মধ্যে যদি কেউ অসুস্থ হয়ে পড়ে তাহলে সে মণ্ডলীর প্রবীণদের ডেকে পাঠাবে। তাঁরা তাকে প্রভুর নামে তৈলাভিষিক্ত করে তার জন্য প্রার্থনা করবেন।
{5:15} বিশ্বাসপূর্ণ সেই প্রার্থনা রোগীকে সুস্থ করবে। প্রভু তাকে নিরাময় করবেন। সে যদি কোন পাপ করে থাকে তবে সে ক্ষমালাভ করবে।
{5:16} তোমরা পরস্পরের কাছে পাপ স্বীকার কর এবং পরস্পরের রোগমুক্তির জন্য প্রার্থনা কর। ধার্মিকের প্রার্থনায় অনেক কাজ হয়, তার প্রার্থনায় প্রভূত শক্তি নিহিত আছে।
{5:17} এলিয় আমাদেরই মত মানুষ ছিলেন। কিন্তু তিনি একাগ্রচিত্তে প্রার্থনা করলেন যেন বৃষ্টি হয়নি।
{5:18} পরে আবার তিনি প্রার্থনা করলেন, তখন আকাশ বারিবর্ষণ করল এবং ভূমি হল শস্য-শ্যামলা।
{5:19} বন্ধুগণ, তোমাদের মধ্যে কেউ যদি সত্যভ্রষ্ট হয় এবং কেউ যদি আবার তাকে ফিরিয়ে আনে
{5:20} তাহলে সে মৃত্যুর হাত থেকে তার প্রাণ রক্ষা করে এবং পাপরাশির মার্জনা লাভ করে।
