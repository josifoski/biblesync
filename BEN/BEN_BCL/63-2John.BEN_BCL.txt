{1:1} ঈশ্বরের মনোনীত ভদ্রমহিলা ও তাঁর সন্তানদের সমীপে নেতৃস্থানীয় প্রবীণের পত্র: এদের আমি সত্যই ভালবাসি, কেবল আমি নই, যারা সত্যের পরিচয় লাভ করেছে তারাও সকলে ভালবাসে।
{1:2} কারণ সেই সত্য আমাদের অন্তরে আছে, চিরকাল আমাদের সঙ্গে থাকবে।
{1:3} পিতা ঈশ্বর এবং পিতারর পুত্র যীশু খ্রীষ্টের অনুগ্রহ, দয়া ও শান্তি, সত্য ও প্রেমে মণ্ডিত হয়ে আমাদের জীবনে বিরাজ করবে।
{1:4} আমরা পিতার কাছ থেকে যেমন নির্দেশ পেয়েছি সেই অনুসারে তোমার কয়েকটি সন্তান সত্যের অনুগামী হয়েছে জেনে আমি পরম আনন্দ লাভ করেছি।
{1:5} কল্যাণীয়া, নতুন কোন আদেশ নয়, বরং প্রথম থেকেই যে নির্দেশ আমরা পেয়েছি তার কথাই আমি লিখছি, তোমার কাছে এখন আমার অনুরোধ — আমরা যেন পরস্পরকে ভালবাসি।
{1:6} প্রেমের অর্থ হল — আমরা যেন তাঁর আদেশ মেনে চলি। তাঁর এই আদেশ প্রথম থেকেই তোমরা শুনে আসছ–তোমার প্রেমের পথে চল।
{1:7} জগতে অনেকেই এসেছে যারা যীশু খ্রীষ্টের মানবদেহে আগমনের কথা স্বীকার করে না। এরাই বিভ্রান্ত সৃষ্টিকারী ও খ্রীষ্টবৈরী।
{1:8} আমাদের পরিশ্রমের ফলে যে সম্পদ তোমরা লাভ করেছ, সাবধান, সেই সম্পদ তোমরা নষ্ট করে ফেলো না বরং পূর্ণমাত্রায় তার পুরস্কার লাভ কর।
{1:9} খ্রীষ্টের শিক্ষায় অবিচল না থেকে যে তা লঙ্ঘন করে সে ঈশ্বরকে পায়নি। যে সেই শিক্ষায় অবিচল থাকে সে পিতা ও পুত্র উভয়কেই পেয়েছে।
{1:10} তোমাদের কাছে এসে যে এই তত্ত্ব প্রচার করবে না, তাকে তোমরা ঘরে ঠাঁই দিও না, তাকে কুশল সম্ভাষণও করো না।
{1:11} কারণ যে তাকে সম্ভাষণ জানায় সে তার দোষের ভাগী হয়।
{1:12} তেআমাদের কাছে আমার অনেক কথা বলার ছিল, কিন্তু কাগজে-কলমে তা বলতে চাই না। আমি আশা করি তোমাদের কাছে গিয়ে সাক্ষাতে সব কথা বলতে পারব। তাহলেই আমরা পূর্ম আনন্দ লাভ করতে পারব।
{1:13} ঈশ্বরের মনোনীত তোমার বোনের ছেলেমেয়েরা তোমাকে শুভেচ্ছা জানাচ্ছে।
