{i1:1} সম্ভাষণ
{1:1} যীশু খ্রীষ্টের সেবক,* প্রেরিত শিষ্যরূপে আহূত, ঈশ্বরের সুসমাচার প্রচারের জন্য নিযুক্ত আমি পৌল এই পত্রখানি লিখছি।
{1:2} বহুকাল পূর্বেই ঈশ্বর তাঁর প্রবক্তা নবীদের দ্বারা পবিত্র শাস্ত্রগ্রন্থে এই সুসমাচারের প্রতিশ্রুতি দিয়েছিলেন।
{1:3} এই সুসমাচার তাঁর পুত্র সম্পর্কিত, তিনি যীশু খ্রীষ্ট, আমাদের প্রভু। মানবিক সত্তায় তিনি দাউদের বংশধর,
{1:4} কিন্তু মৃতলোক থেকে পুনরুত্থান দ্বারা ঈশ্বরের পুত্ররূপে তাঁর পবিত্র সত্তার পরিচয় মহাপরাক্রমে ঘোষিত।
{1:5} তাঁর দ্বারা আমরা ঐশী অনুগ্রহ পেয়েছি, তাঁর নামে প্রেরিত হয়েছি সর্বমানবেরর কাছে যেন তারার সকলেই বিশ্বাস করে তাঁর অনুগামী হয়।
{1:6} রোম নগরের অধিবাসী — তোমরা যারা ঈশ্বরের প্রীতিভাজন, যারা খ্রীষ্টের আপন ও আহুতজন রূপে পরিচিত, তোমরাও এদের মধ্যে গণ্য।
{1:7} তোমাদের সকলের উদ্দেশেই আমার এই পত্র। আমাদের পিতা ঈশ্বর এবং প্রভু যীশু খ্রীষ্টের অনুগ্রহ ও শান্তি তোমাদের উপর বর্ষিত হোক।
{i1:8} কৃতজ্ঞতা নিবেদন
{1:8} সর্বপ্রথমে আমি যীশু খ্রীষ্টের নামে তোমাদের সকলের জন্য ঈশ্বরের চরণে কৃতজ্ঞতা নিবেদন করছি। কারণ তোমাদের বিশ্বাসের কথা সমগ্র জগতে স্বীকৃত।
{1:9} সমস্ত অন্তর দিয়ে তাঁর পুত্র সম্বন্ধে সুসমাচার প্রচার করে আমি ঈশ্বরের সেবা করি। আমি যে আমার প্রার্থনায় অবিরত তেআমাদের স্মরণ করে থাকি এ বিষয়ে ঈশ্বরই আমার সাক্ষী।
{1:10} সর্বদাই আমি ঈশ্বরের কাছে মিনতি জানাই, যেন তাঁর ইচ্ছায় যে কোনভাবে আমি তোমাদের কাছে গিয়ে পৌঁছাতে পারি।
{1:11} তোমাদের সঙ্গে সাক্ষাতের জন্য আমি খুবই ইচ্ছুক, কারণ তোমাদের দৃঢ়ভাবে প্রতিষ্ঠিত করার জন্য আমি তোমাদের আত্মিক আশীর্বাদের অংশীদার করে নিতে চাই,
{1:12} যেন তোমরা ও আমি উভয় পক্ষই, পারস্পরিক বিশ্বাসের সাহচর্যে নতুনভাবে উদ্দীপিত হই।
{1:13} আমার প্রিয় বন্ধুগণ! আমি তোমাদের জানিয়ে দিতে চাই যে বহুবার তোমাদের কাছে যাবার সঙ্কল্প আমি করেছি কিন্তু সবসময়ে কিছু না কিছু আমার যাবার পক্ষে বাধা হয়ে দাঁড়িয়েছে। অন্যান্য জাতির মধ্যে থেকে যেমন খ্রীষ্টের জন্য কিছু মানুষকে জয় করতে পেরেছি ঠিক তেমনি তোমাদের মধ্যেও কিছু জনকে আমি খ্রীষ্টের জন্য পেতে চেয়েছিলাম।
{1:14} গ্রীক, জ্ঞানী, মূর্খ নির্বিশেষে সকলের কাছে আমি দায়বদ্ধ।
{1:15} কাজেই তোমরা যারা রোম নগরে বাস করছ, তোমাদের কাছে সুসমাচার প্রচারে আমি উৎসুক।
{i1:16} সুসমাচারের শক্তি
{1:16} সুসমাচারের জন্য আমি গর্ববোধ করি কারণ এ হল ঈশ্বরের সেই শক্তি, যা সমস্ত ভক্তকে উদ্ধার করে। প্রথমে ইহুদী পরে অড়্যান্য সমস্ত জাতি এর দ্বারা উদ্ধার পায়।
{1:17} মানুষের উদ্ধারের ঐশ্বরিক পন্থা এই সুসমাচারের মধ্য দিয়েই অভিব্যক্ত, এই পন্থা সর্বতোভাবে বিশ্বাসভিত্তিক। শাস্ত্রে এ কথা লেখা আছে, ‘বিশ্বাসের বলে যে ধার্মিক সেই বাঁচবে’।
{i1:18} মানবজাতির পাপ প্রবণতা
{1:18} যারা নিজেদের অধর্মের দ্বারা সত্যের প্রতিরোধ করে, সেই ভাগ্যহীন ও অধার্মিকদের উপর স্বর্গ থেকে ঈশ্বরের ক্রোধের দণ্ড নেমে আসছে।
{1:19} কারণ ঈশ্বরের সম্বন্ধে মানুষের পক্ষে যা কিছু জানা সম্ভব, সবই তাদের কাছে স্পষ্ট। ঈশ্বর স্বয়ং তাদের কাছে তা প্রকাশ করেছেন।
{1:20} তাঁর অদৃশ্য প্রকৃতি, অর্থাৎ তাঁর সনাতন শক্তিমত্তা এবং ঐশী সত্তা তাঁর সৃষ্ট সমস্ত বস্তুর মধ্যে সৃষ্টির পত্তন থেকেই সুস্পষ্টভাবে অভিব্যক্ত। কাজেই নিজেদের আচরণের সমর্থনে কোন কৈফিয়ৎ তাদের নেই।
{1:21} ঈশ্বরকে জেনেও তারা তাঁর ঐশী মহিমাকে স্বীকৃতি দেয়নি, কিম্বা তাঁর কাছে কৃতজ্ঞতাও প্রকাশ করেনি। তাই তাদের সমস্ত চিন্তা অসারতায় পর্যবসিত হয়েছে এবং তাদের বিভ্রান্ত হৃদয় তমসাচ্ছন্ন হয়েছে।
{1:22} নিজেদের জ্ঞানী প্রতিপন্ন করতে গিয়এ তারা তাদের মূর্খতাই প্রকাশ করেছে
{1:23} এবং নশ্বর মানুষ, পশুপক্ষী ও সরীসৃপের প্রতিমূর্তির উপর অবিনশ্বর ঈশ্বরের মহিমা আরোপ করেছে।
{1:24} অশুচিতার প্রতি আসক্তির জন্য ঈশ্বর তাদের অভিলাষ অনুইসারে চলতে দিয়েছেন। পরস্পর কুৎসিৎ আচরণে লিপ্ত হয়ে তারা দেহকে কলুষিত করেছে।
{1:25} তারা ঐশ্বরিক সত্যের পরিবর্তে মিথ্যাকে বরণ করেছে। সৃষ্টবস্তুর পূজা ও অর্চনায় আত্মনিয়োগ করেছে, বিমুখ হয়েছে স্বয়ং স্রষ্টার প্রতি — যিনি চিরআরাধ্য। আমেন।
{1:26} এ জন্যই ঈশ্বর তাদের ঘৃণ্য রিপুর বশে সমর্পণ করেছেন। তাদের নারীরা স্বাভাবিক আচরণের পরিবর্তে অস্বাভাবিকভাবে দৈহিক লালসা পূরণ করেছে,
{1:27} আর পুরুষেরা অনুরূপভাবে স্বাভাবিক নারী সংসর্গ পরিহার করে সমকামিতার অনলে দগ্ধ হচ্ছে। পুরুষেরা পুরুষের সঙ্গে কুৎসিৎ আচরণে লিপ্ত এবং এই আচরণের যোগ্য প্রতিফল তাদের দেহে প্রকট হয়ে উঠেছে।
{1:28} তারা যেমন ঈশ্বরকে মান্য করার প্রয়োজন বোধ করেনি, তেমনি ঈশ্বর তাদের ভ্রষ্ট মতির বশে সমর্পণ করে তাদের অসঙ্গত কাজে রত হতে দিয়েছেন।
{1:29} সর্ববিধ অধার্মিকতা, লাম্পট্য, লালসা, হিংসা বিদ্বেষে তারা পরিপূর্ণ হয়ে উঠেছে, ঈর্ষা, বিদ্বেষ, প্রতারণা, কলহ ও হত্যার চিন্তায় তাদের মন আচ্ছন্ন।
{1:30} তারা হয়েছে কুৎসা রটনাকারী, পরনিন্দুক, ঈশ্বরবিদ্বেষী, উদ্ধত, দাম্ভিক, আত্মন্তরী,
{1:31} কুচক্রী, পিতামাতার অবাধ্য, নির্বোধ, অবিশ্বস্ত, হৃদয়হীন, নিষ্ঠুর।
{1:32} যারা এসব আচরণ করে তারা মৃত্যুদণ্ডের যোগ্য — ঈশ্বরের এই আদেশ জেনেও তারা এই সমস্ত কাজ করে, শুধু তাই নয়, অন্য যারা এ ধরণের আচরণ করে তাদেরও তারা একাজে উৎসাহ দেয়।
{i2:1} ঈশ্বরের ন্যায়বিচার
{2:1} বন্ধুগণ, তোমরা যেই হও না কেন, অন্যকে তোমরা দোষী সাব্যস্ত করছ, কিন্তু তোমাদের নিজেকেই কৈফিয়ৎ দেবার কোন পথ নেই। অন্যের বিচার করতে গিয়ে তোমরা নিজেদেরই দোষী করছ, কারণ হে বিচারকেরা, তোমরা নিজেরাই সেই দোষে দোষী।
{2:2} আমরা জানি, ঐ ধরণের আচরণ যারা করে তাদের উপরে ঈশ্বরের দণ্ড ন্যায়সঙ্গতভাবে নেমে আসে।
{2:3} এসব যারা করে তুমি তাদের বিচার করছ, অথচ নিজেরাও তাই করছ। তুমি কি মনে কর যে তুমি ঈশ্বরের বিচার এড়াতে পারবে?
{2:4} কিম্বা তাঁর মহানুভবতা, ধৈর্য ও সহিষ্ণুতার ঐশ্বর্যকে তুমি কি তুচ্ছ জ্ঞান কর? তোমার মন পরিবর্তনের জন্যই যে ঈশ্বরের মহানুভবতা, তা কি তুমি জান না?
{2:5} কিন্তু তুমি হৃদয় কঠিন ও অনমনীয় করে বিচার দিনের জন্য তোমার দণ্ড সঞ্চয় করে রাখছ। সেই দিনে ঈশ্বরের ন্যায়বিচার সকলে প্রত্যক্ষ করবে এবং
{2:6} তিনি প্রত্যেককে তার কর্ম অনুযায়ী প্রতিফল দেবেন।
{2:7} যারা সৎকর্মে একনিষ্ঠ, গৌরব, সম্মান ও অবিনাশী জীবনের অন্বেষী, তাদের তিনি দান করেন শাশ্বত জীবন।
{2:8} আর যারা স্বার্থান্বেষী, সত্যসন্ধ নয়, কিন্তু অধর্মাচারী, ঈশ্বরের প্রচণ্ড ক্রোধ তাদের উপরই নেমে আসবে।
{2:9} প্রথমে ইহুদী, পরে অন্যান্য জাতি — দুষ্কর্মকারী প্রত্যেক মানুষই দারুণ ক্লেশ ও বিপর্যয়ের সম্মুখীন হবে,
{2:10} কিন্তু ইহুদী ও অন্যান্য জাতি নির্বিশেষে সদাচারী প্রত্যেক মানুষই গৌরব, সম্মান ও শান্তির অধিকারী হবে।
{2:11} কারণ ঈশ্বরের কাছে পক্ষপাতিত্ব নেই।
{2:12} মোশির বিধান যারা জানে না তারা পাপের দণ্ড পাবে কিন্তু মোশির বিধান জেনেও যারা পাপ করেছে তাদের বিচার বিধান অনুসারেই হবে।
{2:13} কারণ মোশির বিধান যারা শুধু শোনে তারা নয়, কিন্তু যারা বিধানের নির্দেশ পালন করে তারাই ঈশ্বরের দৃষ্টিতে নির্দোষ প্রতিপন্ন হবে।
{2:14} ইহুদী ছাড়া অন্যান্য জাতি, যারা মেআশির বিধান জানে না, তারা যদি স্বাভাবিক ভাবে বিধানসঙ্গত আচরণ করে, তাহলে বিধান না জানা সত্ত্বেও তাদের স্বাভাবিক আচরণই তাদের পক্ষে বিধানস্বরূপ।
{2:15} তাদের আচরণের প্রকাশ যে বিধানের নির্দেশ তাদের হৃদয় ফলকে উৎকীর্ণ হয়েছে। তাদের বিবেকই তার সাক্ষী, কারণ এই বিবেকই তাদের পক্ষে কিম্বা বিপক্ষে সেইদিন সাক্ষ্য দেবে,
{2:16} যেদিন ঈশ্বর যীশু খ্রীষ্টের মাধ্যমে সকলল মানুষের গুপ্ত বিষয়ের বিচার করবেন — এই সুসমাচারই আমি প্রচার করি।
{i2:17} ইহুদী সমাজ ও মোশির বিধান
{2:17} তুমি হয়তো ইহুদী বলে নিজের পরিচয় দাও, বিধানের উপর নির্ভর কর এবং তোমাদের ঈশ্বর সম্বন্ধেও তুমি গর্বিত।
{2:18} তাঁর ইচ্ছা তুমি জান এবং যা ভাল তা বেছে নেবার শিক্ষা তুমি বিধান থেকেই পেয়েছ।
{2:19} আর তুমি এ সম্বন্ধে নিঃসংশয় যে তুমি অন্ধের পথপ্রদর্শক, অন্ধকারে আচ্ছন্ন ব্যক্তির কাছে আলোকস্বরূপ,
{2:20} মূর্খের উপদেষ্টা এবং যাদের বুদ্ধি অপরিণত তাদের শিক্ষক। কারণ বিধানের মধ্যেই জ্ঞান ও সত্যের পূর্ণরূপ তুমি দেখেছ।
{2:21} তুমি অন্যদের শিক্ষা দিয়ে থাক তবে কেন নিজে শিক্ষা গ্রহণ কর না? তুমি প্রচার করে থাক, ‘চুরি করো না,’ কিন্তু তুমি নিজে কি চোর নও?
{2:22} তুমি বলে থাক, ‘ব্যভিচার করো না’ কিন্তু তুমি নিজে কি ব্যভিচারী নও? তুমি প্রতিমা পূজা ঘৃণা কর কিন্তু তুমি কি তাদের মন্দিরের সম্পদ ঘরে আন না?
{2:23} তুমি বিধান নিয়ে গর্ব কর, অথচ তুমি নিজে বিধান লঙ্ঘন করে ঈশ্বরের অবমাননা কর।
{2:24} আর এইজন্যই শাস্ত্রে বলা হয়েছে, ‘তোমাদের জন্যই অন্যান্য জাতির কাছে ঈশ্বরের মহান নাম হচ্ছে কলঙ্কিত।’
{2:25} বিধান যদি তুমি মেনে চল তাহলেই তোমার সুন্নত-সংস্কার সার্থক। কিন্তু বিধান যদি লঙ্ঘন কর তাহলে তোমার সুন্নত ব্যর্থ, মূল্যহীন, না হওয়ারই সামিল।
{2:26} অনুরূপভাবে সুন্নত সংস্কারবিহীন কোন লোক যদি বিধানের আজ্ঞা পালন করে তাহলে তার সুন্নত হয়েছে বলে কি ধরা হবে না?
{2:27} দৈহিকভাবে সুন্নতবিহীন হয়েও যারা বিধানের অনুজ্ঞা পালন কর এ তারা তেআমার বিচার করবেই, কারণ লিখিত বিধান তুমি পেয়েছ, পেয়েছ সুন্নত সংস্কারও, কিন্তু তা সত্ত্বেও তুমি বিধান লঙ্খন করেছ।
{2:28} বাহ্যিক সংস্কার অনুসারী ইহুদী যেমন প্রকৃত ইহুদী নয়, তেমনি সুন্নত সংস্কারের দৈহিক চিহ্নই প্রকৃত সুন্নত সংস্কার নয়।
{2:29} অন্তরে যে ইহুদী, সেই-ই প্রকৃত ইহুদী, আর হৃদয়ের সংস্কারই প্রকৃত সুন্নত সংস্কার। এই সংস্কার লিখিত বিধান মতে হয় না, ঈশ্বরের আত্মাই তা সাধন করেন। এই সংস্কারপ্রাপ্ত ব্যক্তি, মানুষের অভিনন্দন পায় না, পায় ঈশ্বরের প্রশংসা।
{3:1} তাহলে ইহুদী হবার সার্থকতা কি? আর সুন্নত-সংস্কারেরই বা মূল্য কি?
{3:2} সার্থকতা অনেক, নানা দিক দিয়ে। প্রথমতঃ ঈশ্বরের বিধান ইহুদীদেরই দেওয়া হয়েছিল।
{3:3} এ কথা সত্যি, তাদের কেউ কেউ এই সুসমাচারে বিশ্বাস করে না, এতে কি এই বোঝায় যে ঈশ্বরে আস্থা স্থাপন করা যায় না?
{3:4} কখনো না, কারণ সমস্ত মানুষ যদি মিথ্যাবাদীও হয়, তবুও ঈশ্বরই সত্য। কারণ শাস্ত্রে লেখা আছেঃতোমার কথা ন্যায্য প্রতিপন্ন হবে, বিচারে তুমিই হবে জয়ী।
{3:5} যদি আমাদের অধর্মের ফলে ঈশ্বরের ধার্মিকতা প্রমাণিত হয়, তাহলে আমরা কি বলব, আমাদের উপর ঈশ্বরের ক্রোধ অন্যায্য? আমি সাধারণ মানুষের মতই এ কথা বলছি।
{3:6} না, কখনো না, তাহলে ঈশ্বর জগতের বিচার করবেন কিভাবে?
{3:7} কিন্তু আমার মিথ্যাচারণের দ্বারা যদি ঈশ্বরের সত্যনিষ্ঠা উজ্জ্বলতর মহিমায় প্রকাশিত হয়, তাহলে পাপী হিসাবে আমার দণ্ড হবে কেন? কেউ কেউ
{3:8} এভাবে আমাদের বক্তব্যকে বিকৃত করে বলে যে আমরা নাকি বলি, ‘এস, অসৎ কর্ম করি, তাতেই মঙ্গল হবে।’ তারা উপযুক্ত দণ্ড পাবে।
{i3:9} কেউ ধার্মিক নয়
{3:9} তবে? আমরা ইহুদীরা কি অন্যদের চেয়ে ভাল? না, মোটেই না। কারণ আমি আগেই এ কথা প্রমাণ করেছি যে ইহুদী ও অন্যান্যরা জাতি নির্বিশেষে সকলেই পাপের বশীভূত।
{3:10} কারণ শাস্ত্রে লেখা আছেঃকেউই ধার্মিক নয়, একজনও না,
{3:11} বোধসম্পন্ন কেউ নেই, কেউ নেই ঈশ্বর অন্বেষী।
{3:12} সকলেই পথভ্রষ্ট, সমভাবে কলুষিত সকলেই, সৎকর্ম করে এমন একজনও নেই।
{3:13} তাদের কণ্ঠ খোলা কবরের মত, ছলনাপটু তাদের জিহ্বা।ওদের ওষ্ঠাধরে নিহিত কালসাপের বিষ
{3:14} তাদের মুখে তিক্ততা ও অভিশাপ।
{3:15} রক্তপাতে ক্ষিপ্রগতি তাদের চরণ
{3:16} তাদের চলার পতে বিনাশ ও দুর্দশা
{3:17} শান্তির সরণি তাদের অজানা,
{3:18} ঈশ্বরের প্রতি সম্ভ্রমবোধ নেই তাদের অন্তরে।
{3:19} আমরা জানি, শাস্ত্রের বিধানে যা বলা হয়েছে, বিধান যারা স্বীকার করে তাদের প্রতি তা প্রযোজ্য, ফলে কারুরই কিছু বলার থাকে না এবং সমগ্র জগত ঈশ্বরের বিচারের সম্মুখীন হয়।
{3:20} কারণ বিধানসম্মত কর্মের দ্বারা ‘কোন মানুষ তাঁর দৃষ্টিতে ধার্মিক প্রতিপন্ন হয় না, কারণ বিধান শুধু পাপবোধ জাগাতে সক্ষম।’
{i3:21} বিশ্বাসে অর্জিত ধার্মিকতা
{3:21} এখন কিন্তু শাস্ত্রীয় বিধান ব্যতিরেকেই ঈশ্বরের ধার্মিকতা প্রকাশিত হয়েছে, যা শাস্ত্রীয় বিধান ও নবীদের সাক্ষ্যে সমর্থিত।
{3:22} ঈশ্বরের সেই ধার্মিকতা খ্রীষ্টের প্রতি বিশ্বাসের মধ্য দিয়েই নির্বিশেষে সকল বিশ্বাসী ভক্তের জন্যই দেওয়া হয়েছে।
{3:23} সকলেই পাপ করেছে এবং সকলেই ঈশ্বরদত্ত মহিমা থেকে বিচ্যুত হয়েছে,
{3:24} যেন তাঁরই অনুগ্রহের দান যীশু খ্রীষ্টের মাধ্যমে উদ্ধার লাভ করে তারা ধার্মিকরূপে গণ্য হয়।
{3:25} ঈশ্বর তাঁকে পাপের প্রায়শ্চিত্ত সাধনের মাধ্যমরূপে নিরূপিত করেছেন এবং তিনি নিজ রক্তে সেই কর্মসাধন করেছেন, যার ফল একমাত্র বিশ্বাসেই পাওয়অ যায়। এভাবেই ঈশ্বর তাঁর ধার্মিকতা দেখিয়েছেন, তাঁর ঐশ্বরিক সহিষ্ণুতায় তিনি মানুষের পূর্বকৃত পাপসমূহকে উপেক্ষা করেছেন।
{3:26} এইভাবেই তিনি এই যুগে তাঁর ধর্মময়তা হয় যে তিনি স্বয়ং ধর্মময় এবং যারা যীশু নির্ভর তাদেরও তিনি ধার্মিক প্রতিপন্ন করেন।
{3:27} তাহলে আমাদের অহমিকার দম্ভ প্রকাশের সুযোগ কোথায়? সে সুযোগ সমূলে বিনষ্ট হয়ে গেছে কোন যুক্তিতে? শাস্ত্রবিধি পালনের ভিত্তিতে? না, তা নয়, বিশ্বাসের ভিত্তিতে।
{3:28} কারণ আমাদের সিদ্ধান্ত এই যে, শাস্ত্রীয় বিধানসম্মত কর্ম ব্যতিরেকে মানুষ বিশ্বাসের দ্বারা ধার্মিক প্রতিপন্ন হয়।
{3:29} ঈশ্বর কি কেবল ইহুদীদের ঈশ্বর? তিনি কি অন্যান্য জাতিরও ঈশ্বর নন? নিশ্চয়, অন্যান্য জাতিরও ঈশ্বর তিনি।
{3:30} ঈশ্বর এক ও অদ্বিতীয়, তিনি এই বিশ্বাসের ভিত্তিতেই সুন্নত-সংস্কার প্রাপ্ত ইহুদী ও সুন্নতবিহীন অন্যান্য জাতিকে ধার্মিক প্রতিপন্ন করবেন।
{3:31} তবে কি আমরা এই বিশ্বাসের যুক্তিতে শাস্ত্রীয় বিধানকে প্রত্যাখ্যান করছি? নিশ্চয়ই না। আমরা বরং শাস্ত্রীয় বিধানকেই দৃঢ়রূপে প্রতিষ্ঠিত করছি।
{i4:1} অব্রাহামের উদাহরণ
{4:1} মানবিক সম্পর্কে আমাদের আদিপিতা অব্রাহাম সম্বন্ধে তা হলে আমরা কি বলব?
{4:2} তিনি কি অভিজ্ঞতা লাভ করেছিলেন? অব্রাহাম যদি নিজের কর্মের গুণেই ধার্মিকরূপে গণ্য হয়ে থাকেন, তাহলে তাঁর আত্মশ্লাঘার কারণ অবশ্যই রয়েছে, কিন্তু ঈশ্বরের দৃষ্টিতে নয়।
{4:3} কারণ এই প্রসঙ্গে শাস্ত্র বলে, ‘অব্রাহাম ঈশ্বরে বিশ্বাস করলেন, আর সেই বিশ্বাসই তাঁর ধার্মিকতা বলে গণ্য হল।”
{4:4} যে কর্ম সম্পাদন করে তার পারিশ্রমিক দয়ার দানরূপে গণ্য হয় না, গণ্য হয় তার ন্যায্য প্রাপ্যরূপে।
{4:5} যিনি অধার্মিককে ধার্মিক প্রতিপন্ন করেন, কর্ম ব্যতিরেকেই যে ব্যক্তি তাঁর উপর বিশ্বাস রাখে, তার সেই বিশ্বাসই তার পক্ষে ধার্মিকতা বলে গণ্য হয়।
{4:6} কর্মবিহীন হওয়া সত্ত্বেও যাঁকে ঈশ্বর ধার্মিকরূপে প্রতিপন্ন করেন। তাঁর উদ্দেশে দাউদও বলেছেনঃ
{4:7} ধন্য তারা যাদের অধর্ম ক্ষমা করা হল, আবরিত হল যাদের পাপরাশি,
{4:8} ধন্য সেই ব্যক্তি যার পাপ প্রভু গণ্য করেন না।
{4:9} কিন্তু এই আশীর্বচন কি শুধু সুন্নত সংস্কারপ্রাপ্ত ইহুদীদের উদ্দেশে, না সুন্নতবিহীন অন্যান্য জাতির উদ্দেশেও উচ্চারিত?
{4:10} আমরা বলি, ‘অব্রাহামের বিশ্বাসই তাঁর পক্ষে ধার্মিকতা বলে গণ্য হল? তবে কোন অবস্থায় তা গণ্য হল? তাঁর সু্ন্নত সংস্কার গ্রহণের আগে না পরে? সুন্নতের পরে হয়নি, হয়েছিল সু্ন্নতের আগেই।
{4:11} সুন্নতের পূর্বে তাঁর যে বিশ্বাস ছিল, সেই বিশ্বাসে লব্ধ ধার্মিকতার প্রমাণ ও প্রতীক চিহ্নস্বরূপ তিনি সুন্নত সংস্কার পালন করেছিলেন। এরই ফলে, যারা সুন্নত-বিহীন অবস্থায় বিশ্বাসের বলে ধার্মিকরূপে গণ্য হয়, তিনি তাদেরও আদিপিতা হলেন।
{4:12} অনুরূপভাবে সুন্নত সংস্কারপ্রাপ্ত ব্যক্তি, যারা কেবল সুন্নত সংস্কারপ্রাপ্ত ব্যক্তি, যারা কেবল সুন্নত সংস্কারের উপরে নির্ভর করে না, কিন্তু সুন্নতবিহীন অবস্থায় আমাদের আদিপিতা অব্রাহামের যে বিশ্বাস ছিল তারই অনুকরণ করে, অব্রাহাম তাদেরও পিতা।
{i4:13} বিশ্বাসে লব্ধ ঈশ্বরের প্রতিশ্রুতি
{4:13} জগতের উত্তরাধিকার লাভ করার যে প্রতিশ্রুতি অব্রাহাম ও তাঁর বংশধরদের দেওয়া হয়েছিল, তা বিধান নির্ভর নয়, বিশ্বাসলব্ধ ধার্মিকতা সাপেক্ষ।
{4:14} কারণ বিধান পালনকারীরা যদি উত্তরাধিকারী হয়, তাহলে বিশ্বাস নিরর্থক এবং প্রতিশ্রুতিও নিষ্ফল।
{4:15} শাস্ত্রীয় বিধানই ঈশ্বরের ক্রোধের দণ্ডকে সক্রিয় করে তোলে কিন্তু বিধান যেখানে নেই, সেখানে বিধান লঙ্ঘনের প্রশ্নও নেই।
{4:16} এই প্রতিশ্রুতির ফল শুধু বিশ্বাসের বলেই লভ্য এবং ঈশ্বরের অনুগ্রহের দাক্ষিণ্যরূপে অব্রাহামেরর সমস্ত বংশধরের জন্য সুনির্দিষ্ট — এ শুধু যারা বিধান পালন করে তাদের জন্য নয়, কিন্তু এই উত্তরাধিকার তাদেরও জন্য যারা অব্রাহামের মতই বিশ্বাসী। কারণ অব্রাহামই আমাদের সকলের পিতা।
{4:17} শাস্ত্রে যেমন লেখা আছে, ‘আমি তোমাকে বহুজাতির পিতারূপে নিরূপিত করেছি।’ এই প্রতিশ্রুতি সেই ঈশ্বরের পক্ষে সঙ্গত — যে ঈশ্বরের প্রতি তিনি আস্থা স্থাপন করেছিলেন, যে ঈশ্বর মৃতকে সঞ্জীবিত করেন ও অস্তিত্বহীন যা কিছু তাকে অস্তিত্ব দান করেন।
{4:18} এ প্রত্যাশা তাঁর একান্ত দুরাশা হলেও তিনি বিশ্বাস করেছিলেন যে তিনি বহুজাতির পিতা হবেন, যেমনটি তাঁকে বলা হয়েছিল, ‘তারকারাজির মত অসংখ্য হবে তোমার বংশ।’
{4:19} বয়স তাঁর শতবর্ষ, দেহ জরাগ্রস্ত এবং সারা বন্ধ্যা, একথা জেনেও তিনি বিশ্বাসে অবিচল রইলেন।
{4:20} ঈশ্বরের প্রতিশ্রুতিতে তিনি অবিশ্বাসী বা সন্দিহান হলেন না বরং দৃঢ়প্রত্যয়ে তিনি ঈশ্বরকে সম্মানিত করলেন।
{4:21} কারণ ঈশ্বর যে প্রতিশ্রুতি দিয়েছেন, তা যে তিনি সফল করতেও সক্ষম এ সম্বন্ধে তিনি দৃঢ়নিশ্চিত ছিলেন।
{4:22} এ জন্য তাঁর বিশ্বাস তাঁর পক্ষে ধার্মিকতারূপে পরিগণিত হয়েছিল।
{4:23} ‘তিনি ধার্মিকরূপে গণ্য হলেন’, একথা শুধু তাঁর পক্ষেই প্রযোজ্য তা নয়, সকল বিশ্বাসী ভক্তের পক্ষেও প্রযোজ্য।
{4:24} যিনি আমাদের প্রভু যীশুকে মৃত্যুলোক থেকে পুনরুত্থিত করেছেন, আমরা তাঁর উপরে আমাদের বিশ্বাস ন্যস্ত করেছি। তা-ই আমাদের পক্ষে ধার্মিকতা বলে গণ্য হবে।
{4:25} কারণ প্রভু যীশু আমাদের পাপের জন্য মৃত্যুর কবলে সমর্পিত হয়েছেন এবং আমাদের ধার্মিক পরিগণিত করার জন্যই পুনর্জীবিত হয়েছেন।
{i5:1} বিশ্বাসের ফলশ্রুতি
{5:1} বিশ্বাসের দ্বারা আমরা ধার্মিক সাব্যস্ত হয়েছি বলে প্রভু যীশু খ্রীষ্টের মাধ্যমে ঈশ্বরের সঙ্গে আমাদের শান্তিপূর্ণ সম্পর্ক বজায় রেখে চলা উচিত।
{5:2} কারণ তাঁরই দ্বারা আমরা ঈশ্বরের করুণার ছত্রছায়ায় প্রবেশাধিকার লাভ করেছি এবং সেখানে সুপ্রতিষ্ঠিত হয়ে আমরা ঈশ্বরদত্ত মহিমা লাভের প্রত্যাশায় আনন্দ লাভ করি।
{5:3} শুধু তাই নয়, নানাবিধ দুঃখ কষ্টের জন্যও আমরা গৌরব বোধ করি,
{5:4} কারণ জানি, দুঃখভোগ সহিষ্ণুতা সৃষ্টি করে এবং এই সহিষ্ণুতা প্রমাণ করে যে আমরা পরীক্ষাসিদ্ধ হয়েছি। এই পরীক্ষাসিদ্ধিই আমাদের প্রত্যাশার ভিত্তি।
{5:5} এই প্রত্যাশা নিরর্থক নয়, কারণ ঈশ্বর আমাদের পবিত্র আত্মা দান করেছেন, সেই পবিত্র আত্মাই আমাদের হৃদয়কে ঐশ্বরিক প্রেমে প্লাবিত করেছেন।
{5:6} আমরা যখন অসহায় পাপী ছিলাম, তখনই খ্রীষ্ট এই অধার্মিকদের জন্য নির্ধারিত সময়ে মৃত্যুবরণ করেছিলেন।
{5:7} ধার্মিকের জন্য কারোরই মৃত্যুবরণের প্রয়োজন নেই, সজ্জনের জন্য কেউ প্রাণ দিলেও দিতে পারে
{5:8} কিন্তু আমাদের প্রতি ঈশ্বরের প্রেমের পরাকাষ্ঠা এই যে আমরা যখন পাপী ছিলাম তখনই খ্রীষ্ট আমাদের জন্য মৃত্যুবরণ করেছিলেন।
{5:9} কাজেই তাঁর আত্মবলিদানের শোণিতে আমরা যখন ধার্মিক প্রতিপন্ন হয়েছি, তখন আমরা সুনিশ্চিত যে তাঁর মাধ্যমে ঈশ্বরের চরম ক্রোধ থেকে আমরা নিষ্কৃতি পাব।
{5:10} কারণ তাঁর পুত্রের মৃত্যুবরণের ফলশ্রুতিতে আমরা যখন শত্রু হয়েও ঈশ্বরের সঙ্গে পুনর্মিলিত হয়েছি, তখন ঈশ্বরের সঙ্গে পুনর্মিলিত হয়ে আমরা খ্রীষ্টের জীবনের দ্বারা আরও কত না সুনিশ্চিতভাবে পরিত্রাণ লাভ করব।
{5:11} শুধু তাই নয়, যাঁর দ্বারা ঈশ্বরের সঙ্গে এখন আমাদের পুনর্মিলন হয়েছে, সেই প্রভু যীশু খ্রীষ্টের মাধ্যমে আমরা ঈশ্বরের জন্য উল্লসিত হয়েছি।
{i5:12} আদম ও খ্রীষ্ট
{5:12} একজন মানুষের দ্বারাই জগতে পাপ প্রবেশ করেছিল এবং পাপের দ্বারাই মৃত্যুর প্রবেশ ঘটেছিল ও মৃত্যু সকল মানুষের মধ্যে সংক্রামিত হয়েছিল, কারণ সকলেই পাপ করেছিল।
{5:13} শাস্ত্রীয় বিধান প্রবর্তিত হবার আগেও জগতে পাপের অস্তিত্ব ছিল, তাই বিধানের অবপর্তমানে পাপ গণ্য করা হয়নি।
{5:14} আদম থেকে মোশির সময় পর্যন্ত মৃত্যুর আধিপত্য অব্যাহত ছিল, এমন কি, আদমের মত প্রত্যক্ষভাবে যারা আজ্ঞা লঙ্ঘন করেনি, তাদের উপরেও ছিল এক হিসাবে যীশুর প্রতিরূপ, পরবর্তীকালে যাঁর আগমন হয়েছিল।
{5:15} কিন্তু মানুষের অপরাধের অনুপাতে ঈশ্বরের অনুগ্রহ তুলনাহীন। একটি মানুষের অপরাধে সকল মানুষ যেমন মৃত্যুর অধীন হল, তেমনি ঈশ্বরের অনুগ্রহে এবং সেই একমাত্র পুরুষ যীশু খ্রীষ্টের করুণার দান অপরিমেয়ভাবে সকলের জন্য বিতরিত হল।
{5:16} ঈশ্বরের অনুগ্রহের দান ও আদমের পাপের মধ্যে বিরাট পার্থক্য রয়েছে। একটি মাত্র পাপ এনেছিল দণ্ডাজ্ঞা। অপরদিকে আমাদের অসংখ্য পাপ সত্ত্বেও ঈশ্বরের অনুগ্রহের দান আমাদের ধার্মিক পরিগণিত করল।
{5:17} যদি একজনের অপরাধের দরুণ সেই একজনেরই মাধ্যমে মৃত্যু আধিপত্য লাভ করে থাকে, তাহলে সেই একমাত্র পুরুষ যীশু খ্রীষ্টের মাধ্যমে যারা সেই করুণার প্রাচুর্য লাভ করেছে, বিনামূল্যে ধার্মিক প্রতিপন্ন হয়েছে, তারা আরও কত না সুনিশ্চিতভাবে জীবনের সর্বময় কর্তৃত্বে প্রতিষ্ঠিত হবে।
{5:18} কাজেই একজনের অপরাধ যেমন সকল মানুষের দণ্ডের কারণ হয়েছিল, তেমনি একজনের ধর্মাচরণের ফলে সকলেই অব্যাহতি পেল এবং লাভ করল জীবন।
{5:19} একটি মাত্র মানুষের অবাধ্যতার ফলে অনেক মানুষকেই পাপী বলে গণ্য করা হয়েছিল, তেমনি একটি মানুষের বাধ্যতার জন্য অনেককেই ধার্মিক প্রতিপন্ন করা হবে।
{5:20} বিধান প্রবর্তিত হবার ফলে পাপের বৃদ্ধি ঘটল কিন্তু যেখানে পাপের আধিক্য, সেখানেই ঈশ্বরের অপরিমেয় করুণা তাকে অতিক্রম করে গেল যেন পাপ যেমন মৃত্যুর মধ্য দিয়ে তার অধিকার প্রতিষ্ঠা করেছিল,
{5:21} তেমনি আমাদের প্রভু যীশু খ্রীষ্টের মাধ্যমে ঈশ্বরের করুণা আধিপত্য লাভ করে এবং ধার্মিকতার পথে মানুষকে শাশ্বত জীবনে উত্তীর্ণ করে।
{i6:1} পাপ সম্পর্কে মৃত কিন্তু খ্রীষ্টের সঙ্গে একাত্মতায় জীবিত
{6:1} তাহলে কি বলব? অনুগ্রহের প্রাচুর্য যাতে হয় সেজন্য কি আমরা পাপে রত থাকব?
{6:2} না, কখনও না, পাপের পক্ষে যখন আমরা মৃত, তখন কি করে আমরা আবার পাপে লিপ্ত হব?
{6:3} তোমরা কি জান না, আমরা যারা বাপ্তিষ্মের মাধ্যমে যীশু খ্রীষ্টের সঙ্গে সম্মিলিত হয়েছি, আমরা সকলেই তাঁর মৃত্যুর শরিক হয়েছি।
{6:4} বাপ্তিষ্মের মাধ্যমে আমরা তাঁর সঙ্গে মৃত্যুবরণ করেছি, সমাহিত হয়েছি। তাই পিতা ঈশ্বরের মহিমায় খ্রীষ্ট যেমন মৃত্যুলোক থেকে পুনর্জীবিত হয়েছেন, তেমনি আমরাও নবায়িত জীবনে উত্তীর্ণ হব।
{6:5} তাঁর মৃত্যুতে তাঁর সঙ্গে সংযুক্ত হয়ে যদি আমরা তাঁর সাদৃশ্য লাভ করে থাকি তাহলে নিশ্চয়ই আমরা তাঁর পুনরুত্থানে তাঁর সঙ্গে সংযুক্ত থেকে তাঁরই মত হব।
{6:6} আমরা জানি, আমাদের পুরাতন সত্তা তাঁর সঙ্গেই ক্রুশে আরোপিত হয়েছে যাতে আমাদের পাপ কলুষিত সত্তা বিলুপ্ত হয়, যেন পাপের দাসত্ব আর আমরা না করি।
{6:7} কারণ মৃত ব্যক্তি পাপের দায় থেকে মুক্ত।
{6:8} কিন্তু খ্রীষ্টের সঙ্গে যখন আমাদের মৃত্যু হয়েছে, তখন আমরা বিশ্বাস করি যে তাঁর সঙ্গে আমরা জীবন লাভও করব।
{6:9} কারণ আমরা জানি যে মৃতলোক থেকে পুনর্জীবিত হয়েছেন বলেই খ্রীষ্টের আর মৃত্যু হবে না। তাঁর উপর মৃত্যুর আর কোন কর্তৃত্ব নেই।
{6:10} পাপের পরিপ্রেক্ষিতে তিনি একবারই মৃত্যুবরণ করেছিলেন, এবং যে জীবনে তিনি আজ অধিষ্ঠিত সে জীবন ঈশ্বরেরই জান।
{6:11} অনুরূপভাবে তোমরা নিজেদের পাপ সম্পর্কে মৃত এবং যীশু খ্রীষ্টের সঙ্গে সংযুক্ত হয়ে ঈশ্বরের উদ্দেশে জীবিত বলে মনে কর।
{6:12} সুতরাং, পাপ যেন তোমাদের নশ্বর দেহে আধিপত্য করে তোমাদের দেহিক বাসনার অনুগত করে না ফেলে।
{6:13} তোমাদের অঙ্গপ্রত্যঙ্গগুলিকে দুষ্কর্মের যন্ত্ররূপে পাপের কবলে সমর্পণ করে দিয়ো না। বরং মৃতলোক থেকে পুনর্জীবিত মানুষরূপে ঈশ্বরের চরণে নিজেদের উৎসর্গ কর, তোমাদের অঙ্গপ্রত্যঙ্গ সৎকর্মের উদ্দেশে ঈশ্বরের কাছে নিবেদন কর।
{6:14} কারণ তোমাদের উপর পাপের আর কোন কর্তৃত্ব নেই। তোমরা বিধানের অধীন নও, কিন্তু ঈশ্বরের অনুগ্রহের ছত্রছায়ায় রয়েছ।
{i6:15} ঈশ্বরের দাসত্ব
{6:15} তাহলে কি দাঁড়াল? বিধানের নয়, অনুগ্রহের ছায়ায় রয়েছি বলে আমরা পাপ করব?
{6:16} নিশ্চয়ই নয়, এ কথা তেআমরা ভালভাবেই জান যে আনুগত্য স্বীকার করে কারও কাছে তোমরা যদি আত্মসমর্পণ কর, তাহলে তোমরা তারই অনুগত দাসে পরিণত হবে। হয় দাস হয়ে মৃত্যুকবলিত হবে, না হয় ঈশ্বরের বাধ্য হয়ে ধর্মসঙ্গত আচরণ করবে।
{6:17} ঈশ্বরকে ধন্যবাদ, যে তোমরা একদিন পাপের দাস ছিলে কিন্তু যে শিক্ষা তোমরা পেয়েছ, যে আদর্শ তোমাদের সামনে রাখা হয়েছে, আজ একনিষ্ঠ বাধ্যতায় তোমরা তার অনুসরণ করে চলেছ।
{6:18} পাপের কবল থেকে মুক্ত হয় তোমরা এখন ন্যায়সঙ্গত আচরণের জন্য ঈশ্বরের দাস হয়েছ।
{6:19} তোমাদের স্বাভাবিক দুর্বলতার জন্য আমি সাধারণ মানুষের মত কথা বলছি। এক সময়ে তোমরা যখন তোমাদের অঙ্গপ্রত্যঙ্গ অশুচিতায় কবলে সমর্পণ করে উত্তরোত্তর ধর্মবিরুদ্ধ আচরণ করে চলেছিল, তেমনি এখন ধর্মসঙ্গত আচরণের দ্বারা তোমাদের অঙ্গপ্রত্যঙ্গ শুচিশুদ্ধ করার উদ্দেশ্যে সমর্পণ কর।
{6:20} তোমরা যখন পাপের ক্রীতদাস ছিলে তখন ধর্মাচরণের দায় থেকে তোমরা ছিলে মুক্ত।
{6:21} তখন যে সমস্ত কাজ তোমরা করতে, তার ফলে তোমাদের কী লাভ হয়েছে? তার পরিণাম মৃত্যু। আজ তোমরা সেইসব কাজের জন্য লজ্জিত।
{6:22} কিন্তু এখন পাপের কবল থেকে মুক্ত হয়ে তোমরা ঈশ্বরের দাস হয়েছ। ফলে তোমরা পবিত্র হয়ে উঠছ, তার ফলশ্রুতি হল শাশ্বত জীবনে উত্তরণ।
{6:23} কারণ পাপের বেতন মৃত্যু। কিন্তু ঈশ্বরের করুণার দান আমাদের প্রভু যীশু খ্রীষ্টের মাধ্যমে শাশ্বত জীবন।
{i7:1} বিধানের বন্ধন থেকে মুক্তি
{7:1} বন্ধুগণ, বিধান সম্বন্ধে যাদের কিছুটা জ্ঞান আছে আমি তাদেরই বলছি, তোমরা কি জান না — মানুষ যতদিন জীবিত থাকে কেবল ততদিনই তার উপর বিধানের কর্তৃত্ব বজায় থাকে।
{7:2} যেমন একটি বিবাহিতা নারী, যতদিন তার স্বামী জীবিত থাকে ততদিন স্বামীর সঙ্গে বিধানের বন্ধনে যুক্ত থাকে, কিন্তু তার স্বামীর মৃত্যুর পর সে বিবাহবন্ধন থেকে মুক্ত হয়ে যায়।
{7:3} স্বামী জীবিত থাকতে যদি সে অন্য কোন পুরুষকে গ্রহণ করে তাহলে তাকে ব্যভিচারিণী বলা হবে। কিন্তু স্বামীর মৃত্যু হলে সে বিধানের বন্ধন থেকে মুক্ত হবে এবং তখন অন্য ব্যক্তিকে স্বামীরূপে গ্রহণ করলেও সে ব্যভিচারিণী হবে না।
{7:4} ভাইয়েরা আমার, অনুরূপভাবে খ্রীষ্টের দেহের সঙ্গে সংযুক্ত হয়ে বিধানগতভাবে তোমরাও মৃত। যিনি মৃতলোক থেকে পুনরুত্থিত হয়েছেন এখন তোমরা তাঁরই অধিকারভুক্ত হয়েছ যেন তোমরা ঈশ্বরের উদ্দেশে সফন জীবন যাপন করতে পার।
{7:5} আমরা যখন জৈব প্রবৃত্তির অধীনে জীবন যাপন করতাম, তখন বিধানের দ্বারা প্ররোচিত বিভিন্ন পাপ প্রবৃত্তি আমাদের সত্তায় সক্রিয় ছিল, তার পরিণতি ছিল মৃত্যু।
{7:6} কিন্তু যে বিধান আমাদের আবদ্ধ করে রেখেছিল তার পরিপ্রেক্ষিতে আমরা এখন মৃত। ফলে আমরা তার হাত থেকে নিষ্কৃতি পেয়েছি। এখন আমরা লিখিত বিধানের দাসত্ব করছি না, কিন্তু পবিত্র আত্মায় নবায়িত জীবন লাভ করে ঈশ্বরের সেবা করছি।
{i7:7} পাপমোচনে বিধানের অক্ষমতা
{7:7} এখন তাহলে আমরা কী বলব? বিধান কি পাপ? কখনই না। বরং বিধান না থাকলে আমার পাপের উপলব্ধি হত না। যেমন বিধান যদি না বলত, লোভ করবে না, তাহলে লোভ যে কি তা আমি জানতে পারতাম না।
{7:8} কিন্তু পাপ বিধানের সেই নির্দেশের সুযোগ নিয়ে আমার অন্তরে সর্বপ্রকার লালসার সঞ্চার করল। বিধানের অবর্তমানে পাপ মৃতকল্প।
{7:9} একসময় বিধানহীন অবস্থায় আমিও সম্পূর্ণ জীবিত ছিলাম। কিন্তু বিধানের নির্দেশ যখন এল, পাপ তখন সজীব হল, আর আমার হল মৃত্যু।
{7:10} বিধানের নির্দেশে জীবনের প্রতিশ্রুতি ছিল, কিন্তু সেই নির্দেশই হল আমার মৃত্যুর কারম।
{7:11} কেননা বিধানের নির্দেশের সুযোগ নিয়ে পাপ আমাকে প্রলুব্ধ করল এবং তার দ্বারাই আমার মৃত্যু হল।
{7:12} সুতরাং বিধান পবিত্র, তার নির্দেশও পবিত্র, ন্যায়সঙ্গত ও শ্রেয়।
{7:13} তাহলে এ কথাই কি আমরা বলব যে যা ছিল ভাল তা-ই হল আমার পক্ষে মৃত্যুজনক? নিশ্চয় নয়, পাপই তার জন্য দায়ী। কিন্তু যা শ্রেয় তারই মাধ্যমে পাপ সক্রিয় হয়ে আমার মৃত্যু ডেকে আনল এবং তার দ্বারাই পাপের স্বরূপ প্রকাশিত হল ও সেই নির্দেশই পাপকে চরমে পৌঁছে দিল।
{i7:14} মানুষের দ্বৈত প্রকৃতি
{7:14} আমরা জানি, বিধান আত্মিক কিন্তু আমি জৈব প্রবৃত্তির অধীন, পাপের ক্রীতদাস।
{7:15} আমার কর্মের তাৎপর্য আমি নিজে বুঝি না, কারণ আমি যা করতে চাই, তা করতে পারি না, আমার কাছে যা ঘৃণ্য তা-ই আমি করে থাকি।
{7:16} তাহলে আমি যা চাই না, তা যদি করি তার দ্বারা আমি স্বীকার করি যে বিধান শ্রেয়।
{7:17} তাহলে দেখা যাচ্ছে, যা আমি করি তা আমি নিজে করছি না, আমার অন্তর্নিহিত পাপশক্তিই আমাকে দিয়ে সেই কাজ করাচ্ছে।
{7:18} কারণ আমি জানি, আমার মধ্যে অর্থাৎ আমার জৈব সত্তায় সৎ কোন কিছুর অভাব নেই। সৎ কর্ম করার ইচ্ছা আমার অন্তরে আছে, কিন্তু তা করার ক্ষমতা আমার নেই।
{7:19} যে ভাল কাজ আমি করতে চাই তা করি না, বরং যে মন্দ কাজ আমি করতে চাই তা করি না, বরং যে মন্দ কাজ আমি করতে চাই তা করি না, বরং যে মন্দ কাজ আমি করতে চাই না, তা-ই করে বসি।
{7:20} তাহলে আমার অনভিপ্রেত কাজই যখন আমি করি, তার দ্বারাই প্রমাণ হয় যে আমি নিজে করি না, আমার অন্তর্নিহিত পাপশক্তিই তা করে।
{7:21} কাজেই আমার মধ্যে এই নিয়মই দেখতে পাচ্ছি যে, যা শ্রেয় তা যখন আমি করতে চাই, তখন অসৎকর্ম করা ছাড়া আমার উপায়ান্তর থাকে না।
{7:22} আমার অন্তরতম সত্তা ঈশ্বরের বিধানে আনন্দ প্রকাশ করে,
{7:23} কিন্তু আমার জৈব সত্তায় আর একটি বিধান প্রত্যক্ষ করি, যা আমার মনের বিধানের সঙ্গে সর্বদা সংগ্রামরত। সেই বিধানই আমার জৈব সত্তায় নিহিত পাপশক্তির কবলে আমাকে বন্দী করে রাখে।
{7:24} হায় কি হতভাগ্য আমি! মৃত্যুমুখী জৈব সত্তার কবল থেকে কে আমাকে উদ্ধার করবে? কেবল ঈশ্বরই আমাদের প্রভু যীশু খ্রীষ্টের মাধ্যমে তা পারেন।
{7:25} ধন্য সেই ঈশ্বরর তাহলে দাঁড়াল এই: আমি অন্তরে ঈশ্বরের বিধান মেনে চলি, কিন্তু আমার জৈবসত্তা পাপের বিধানের দাসত্ব করে।
{i8:1} পবিত্র আত্মা পরিচালিত জীবন
{8:1} খ্রীষ্ট যীশুর সঙ্গে যারা সংযুক্ত তাদের বিরুদ্ধে আর কোন দণ্ডাদেশ নেই,
{8:2} কারণ খ্রীষ্ট যীশুতে নিহিত জীবনদায়ী আত্মিক বিধান তোমাকে পাপ ও মৃত্যুর বিধান থেকে অব্যাহতি দিয়েছে।
{8:3} কারণ মানবিক দুর্বলতার বিধান নিষ্ক্রিয় হওয়অতে যা করতে পারেনি, ঈশ্বর তা-ই সাধান করেছেন। আমাদের পাপের জন্য বলিরূপে তিনি নিজ পুত্রকে পাপময় মানব দেহের সাদৃশ্যে প্রেরণ করে মানবিক দুর্বলতা সঞ্জাত পাপের দণ্ডবিধান করেছেন।
{8:4} আর ফলে আমাদের মধ্যে বিধানের নির্দেশ পূর্ণতা লাভ করেছে। কারণ আমাদের আচরণ আর মানবিক দুর্বলতা দ্বারা নিয়ন্ত্রিত নয়, কিন্তু ঈশ্বরের আত্মার দ্বারা পরিচালিত।
{8:5} যারা মানবিক দুর্বলতার বশে জীবনযাপন করে তারা সেই প্রবৃত্তির বিষয়ে মনোযোগী। যারা পবিত্র আত্মার পরিচালনাধীন জীবন যাপন করে তারা আত্মিক বিষয়ে মনোনিবেশ করে।
{8:6} কারণ অভিলাষে মনোসংযোগ করার পরিণাম মৃত্যু, কিন্তু আত্মিক বিষয়ে মনোযোগ করার ফলশ্রুতি জীবন ও শান্তি।
{8:7} কারণ জৈব প্রবৃত্তিতে আসক্ত মানুষ হল ঈশ্বরের শত্রু। ঈশ্বরের বিধানের অধান সে হয় না, হতে পারে না।
{8:8} দেহসর্বস্ব মানুষ ঈশ্বরকে সন্তুষ্ট করতে পারে না।
{8:9} ঈশ্বরের আত্মা যদি প্রকৃতই তোমার মধ্যে অধিষ্ঠান করেন তাহলে তোমরা আত্মার অধীন, আর দেহাশ্রয়ী নও। খ্রীষ্টের আত্মা যার অন্তরে নেই সে খ্রীষ্টের নয়।
{8:10} খ্রীষ্ট যদি তোমাদের অন্তরে থাকেন তাহলে তোমরা ধার্মিকতা লাভ করবে এবং পাপের ফলে দৈহিকভাবে মৃত হলেও তোমরা জীবিত থাকবে।
{8:11} মৃতলোক থেকে যীশুকে যিনি পুনর্জীবিত করেছেন, তাঁর আত্মা যদি তোমাদের অন্তরে অধিষ্ঠান করেন, তবে তোমাদের অন্তরস্থ সেই আত্মার শক্তিতেই তিনি তোমাদের নশ্বর দেহে জীবন সঞ্চার করবেন।
{8:12} বন্ধুগণ, মানবিক দুর্বলতার বশে জীবন যাপন করার জন্য আমরা দেহের কাছে দায়বদ্ধ নই।
{8:13} কারণ জৈব প্রবৃত্তির বশে জীবন যাপন করলে তোমাদের মৃত্যু নিশ্চিত, কিন্তু পবিত্র আত্মারর পরাক্রমে যদি দৈহিক প্রবৃত্তিগুলিকে ধ্বংস কর তাহলে জীবন লাভ করবে।
{8:14} যারা ঈশ্বরের আত্মার দ্বারা পরিচালিত, তারাই ঈশ্বরের সন্তান।
{8:15} তোমরা দাসত্বের মনোবৃত্তি পাওনি যার জন্য ভয়ে ভয়ে থাকবে, কিন্তু তোমরা পেয়েছ সন্তানের মানসিকতা। তাই আমরা ঈশ্বরকে, ‘আব্বা’ পিতা বলে ডাকতে পারি।
{8:16} আমাদের অন্তরে ঈশ্বরের আত্মাও এই বিশ্বাস উৎপন্ন করেন যে আমরা ঈশ্বরের সন্তান।
{8:17} আর যেহেতু আমরা তাঁর সন্তান তখন উত্তরাধিকারীও বটে। ঈশ্বরের উত্তরাধিকারী, খ্রীষ্টের শরিক — অবশ্য যদি তাঁরই সঙ্গে দুঃখভোগ করি তবেই তাঁর মহিমার অংশীদার হব।
{i8:18} ভাবী গৌরব
{8:18} আমি মনে করি যে আগামী দিনে যে মহিমায় আমরা ভূষিত হব, তার তুলনায় আজকের দিনের দুঃখকষ্ট অকিঞ্চিৎকর।
{8:19} কারণ ঈশ্বরের সন্তানদের প্রকাশিত হওয়ার ব্যাকুল প্রত্যাশায় সমগ্র সৃষ্টি উদ্গ্রীব।
{8:20} সমগ্র সৃষ্টি অলীকতার বশীভূত হয়েছিল, স্বেচ্ছায় নয়, কিন্তু তাঁরই ইচ্ছায় এইরূপ হয়েছিল যেন সেই প্রত্যাশা পূর্ণ হয়।
{8:21} কারণ সৃষ্টি যেন অবক্ষয়ের কবলমুক্ত হয়ে ঈশ্বরের সন্তানদের গৌরব ও স্বাধীনতার অংশীদার হতে পারে।
{8:22} আমরা জানি সমগ্র সৃষ্টি আজ একই সঙ্গে প্রসব ব্যথায় আতুর হয়ে আর্তনাদ করছে।
{8:23} শুধু সৃষ্টি নয়, আমরাও যারা আত্মার প্রথম ফল পেয়েছি, ঈশ্বরের সন্তানত্ব লাভ এবং এই মহদেহের বন্ধনমুক্তির প্রতীক্ষায় অন্তরের গভীরে আর্তনাদ করে চলেছি।
{8:24} এই আশাতেই আমরা পরিত্রাণ পেয়এছি কিন্তু যে প্রত্যাশা প্রত্যক্ষ, তা প্রত্যাশাই নয়, যা প্রত্যক্ষ তার জন্য মানুষ কেন ধৈর্য ধরে প্রতীক্ষা করবে?
{8:25} কিন্তু যা প্রত্যক্ষ নয় তার প্রত্যাশায় যখন আমরা থাকি তখন সাগ্রহে ধৈর্য সহকারে তার জন্য আমরা প্রতীক্ষা করি।
{8:26} আমরা যখন দুর্বল হয়ে পড়ি তখন আত্মাই আমাদের সাহায্য করেন, কারণ যথাযথরূপে প্রার্থনা করতে আমরা জানি না, কিন্তু আমাদের অব্যক্ত আর্তনাদের মধ্য দিয়ে আত্মা স্বয়ং আমাদের হয়ে প্রার্থনা করেন।
{8:27} অন্তর্যামী ঈশ্বরই জানেন আত্মা কি চান, কারণ তিনি ঈশ্বরের ইচ্ছানুযায়ী ঈশ্বরের প্রজাবৃন্দের পক্ষে আবেদন করেন।
{8:28} আমরা জানি, যারা ঈশ্বরকে ভালবাসে, যারা তাঁর অভিপ্রায় অনুসারে আহূত, সমস্ত পরিস্থিতিতেই ঈশ্বর তাদের কল্যাণ সাধন করেন।
{8:29} পূর্বপরিকল্পনা অনুযায়ী যারা তাঁর মনোনীত, তাদের তিনি আপন পুত্রের প্রতিমূর্তির সাদৃশ্য দান করবেন বলে মনস্থও করেছেন, যেন তাঁর পুত্র বহু ভ্রাতার মধ্যে সর্বজ্যেষ্ঠ হতে পারেন।
{8:30} তিনি যাদের পূর্বে নিরূপণ করেছেন তাদের আহ্বানও করেছেন। যাদের আহ্বান করেছেন তাদের ধার্মিকরূপে প্রতিপন্ন করেছেন, মহিমান্বিতও করেছন তাদের।
{i8:31} ঈশ্বরের অনির্বচনীয় প্রেম
{8:31} এই বক্তব্যের পরিপ্রেক্ষিতে আমরা এই সিদ্ধান্তে উপনীত হতে পারি যে, ঈশ্বরই যখন আমাদের পক্ষে তখন কে আমাদের বিপক্ষে?
{8:32} যিনি নিজের পুত্রকেও অব্যাহতি দেননি বরং আমাদের জন্য তাঁকে সমর্পণ করেছেন, তিনি কি তাঁর সঙ্গে আর সব কিছুই আমাদের দান করবেন না?
{8:33} স্বয়ং ঈশ্বর যাদের মনোনীত করেছেন, তাদের বিরুদ্ধে অভিযোগ আনবে কে? ঈশ্বর নিজেই আমাদের দোষ খণ্ডন করেছন।
{8:34} সুতরাং কে আমাদের দোষী করতে পারে? খ্রীষ্ট যীশু আমাদের জন্য মৃত্যুবরণ করেছন, শুধু তা-ই নয়, মৃত্যুলোক থেকে তিনি পুনরুত্থিত হয়েছেন এবং ঈশ্বরের দক্ষিণ পার্শ্বে আছেন, আর আমাদের পক্ষ সমর্থন করছেন।
{8:35} তাহলে খ্রীষ্টের প্রেম থেকে কে আমাদের বিচ্ছিন্ন করতে পারে? দুঃখ, সঙ্কট, নির্যাতন, অন্নাভাব, বস্ত্রাভাব, বিপদ, চরম বিপদ বা মৃত্যু — এর কোনটিই নয়।
{8:36} যেমন লেখা আছেঃ'সারাদিন আমরা তোমারই জন্য নিহত হচ্ছি, আমরা পরিণত হয়েছি বলির মেষে।’
{8:37} কিন্তু যিনি আমাদের ভালবেসেছেন, তাঁরই শক্তিতে আমরা এসব কিছুর উপর চূড়ান্ত জয়লাভ করেছি।
{8:38} কারণ এ সম্বন্ধে আমি দৃঢ় নিশ্চিত যে, জীবন বা মৃত্যু, স্বর্গের দূত বা নৈসর্গিক কোন শক্তি, বর্তমান বা ভবিষ্যতের কোন ঘটনা, জগতের কোন ক্ষমতা,
{8:39} স্বর্গ বা পাতাল — বিশ্বের কোন কিছুই আমাদের প্রভু খ্রীষ্ট যীশুতে নিহিত ঈশ্বরের প্রেম থেকে আমাদের বিচ্ছিন্ন করতে পারবে না।
{i9:1} ঈশ্বর ও তাঁর মনোনীত জাতি
{9:1} খ্রীষ্টাশ্রিত আমি পৌল সত্য বলছি, পবিত্র আত্মার প্রেরণায় আমার বিবেকের উপলব্ধিও এই যে, আমি মিথ্যা বলছি না।
{9:2} আমি অন্তরে গভীর দুঃখ ও নিরন্তর যন্ত্রণা অনুভব করি।
{9:3} এমন কি জন্মসূত্রে যারা আমার আপনজন, আমার সেই ভাইদের জন্য আমি নিজে খ্রীষ্ট থেকে বিচ্ছিন্ন হয়ে অভিশপ্ত হতেও রাজী হতাম।
{9:4} তারা ইসরায়েলী, ঈশ্বর তাদের দত্তক পুত্ররূপে গ্রহণ করেছেন, তাদের গৌরবান্বিতও করেছেন, তাদের সঙ্গে স্থাপন করেছন সম্বন্ধ, তাদের কাছে ব্যক্ত করেছন তাঁর বিধান, তারাই লাভ করেছে তাঁকে সেবা করার অধিকার এবং তাদেরই কাছে ব্যক্ত হয়েছে তাঁর সমস্ত প্রতিশ্রুতি।
{9:5} তারাই আদি পিতৃপুরুষদের বংশধর, মানবরূপে খ্রীষ্ট তাদেরই বংশোদ্ভূত। তিনি পরাৎপর ঈশ্বর, যুগে যুগে তিনি ধন্য আমেন।
{9:6} ঈশ্বরের বাক্য ব্যর্থ হতে পারে না। ইসরায়েল দেশের সকলেই ইসরায়েলী নয়, অব্রাহামের বংশজাত সকলেই তাঁর সন্তান নয়,
{9:7} কিন্তু ‘ইস্হাকের মাধ্যমে পরিচিত হবে তোমার বংশ'
{9:8} এ কথার অর্থ হল, জৈবিক নিয়মে জাত সন্তানরা ঈশ্বরের সন্তান নয়, কিন্তু প্রতিশ্রুতিলব্ধ সন্তানেরাই বংশধররূপে গণ্য।
{9:9} প্রতিশ্রুতি ছিল এই: “নির্দিষ্ট সময়ে আমি আসব এবং তখন সারা একটি পুত্রলাভ করবে”।
{9:10} শুধু তাই নয়, রেবেকার দুটি সন্তানের ছিল একই পিতা। তিনি হলে আমাদের পিতৃপুরুষ ইস্হাক। কিন্তু তা সত্ত্বেও
{9:11} ঈশ্বরের মনোনয়ন কারো কর্মের উপর নয়, কিন্তু মনোনয়নকারী স্বয়ং ঈশ্বরের সঙ্কল্পের উপর নির্ভরশীল। একথা প্রতিষ্ঠা করার জন্যই
{9:12} তিনি রেবেকাকে বলেছিলে, “তোমার জ্যেষ্ঠপুত্র কনিষ্ঠের দাসত্ব করবে”। তারা ভূমিষ্ঠ হবার আগে, সৎ বা অসৎ কোন কাজ
{9:13} করার আগে একথা তিনি বলেছিলেন। শাস্ত্রের এই বাক্যের সঙ্গেও এর সঙ্গতি রয়েছে, “যাকোবকে আমি ভালবেসেছি, এষৌকে আমি করেছি ঘৃণ্য”।
{9:14} তাহলে এখন আমরা কি বলব? ঈশ্বর কি অবিচার করেন?
{9:15} কখনও না। তিনি মোশিকে বলেন, “আমি যাকে দয়া করতে চাই, তাকে দয়াই করব এবং যাকে অনুকম্পা করতে ইচ্ছা করি তাকে অনুকম্পা করব।”
{9:16} কাজেই মানুষের ইচ্ছা বা প্রয়াসের উপর নয়, করুণাময় ঈশ্বরের উপরে তা নির্ভরশীল।
{9:17} ফারাও সম্পর্কে শাস্ত্রে এই কথা বলে, “এই উদ্দেশ্যেই আমি তোমাকে প্রতিষ্ঠিত করেছি যেন তোমাকে উপলক্ষ করেই আমার পরাক্রম প্রদর্শন করতে পারি এবং সমগ্র পৃথিবীতে আমার নাম কীর্তিত হয়।”
{9:18} সুতরাং তিনি যাকে ইচ্ছা দয়া করেন এবং যাকে ইচ্ছা তার বুদ্ধি বিভ্রম ঘটিয়ে তাকে জেদী করে তোলেন।
{i9:19} ঈশ্বরের ক্রোধ ও করুণা
{9:19} তোমাদের মধ্যে কেউ হয়তো বলবে, “তিনি দবে দোষ ধরেন কেন? তাঁর ইচ্ছার প্রতিরোধ করে এমন সাধ্য কার?”
{9:20} কিন্তু ওহে মনুষ্য, ঈশ্বরের সঙ্গে বাদানুবাদ করার তুমি কে? নির্মিত বস্তু কি তার নির্মাতাকে বলতে পারে ‘আমাকে এমন করে গড়েছ কেন’।
{9:21} একই মাটির তাল থেকে একটি সৌখীন পাত্র ও একটি সাধারণ পাত্র তৈরীর অধিকার কি কুম্ভকারের নেই?
{9:22} ঈশ্বর হয়তো তাঁর ক্রোধ আর ক্ষমতা প্রকাশ করতে চান বলেই ধ্বংসের জন্য নির্দিষ্ট ক্রোধের পাত্রদের ধৈর্য সহকারে সহ্য করেছন।
{9:23} কারণ তিনি চান যারা তাঁর করুণাভাজন এবং মহিমাপ্রাপ্তির যোগ্য, তারা যেন তাঁর মহিমার ঐশ্বর্য সম্বন্ধে পূর্ণভাবে অবহিত হতে পারে।
{9:24} আমরাই সেই কৃপার পাত্র, যাদের তিনি আহ্বান করেছন শুধুমাত্র ইহুদীদের মধ্য থেকে নয়, বিজাতীয়দের মধ্য থেকেও।
{9:25} হোশেয়ের গ্রন্থেও তিনি যেমন বলেছেন, “যারা আমার প্রজা ছিলল না, তাদের আমি ‘আমার প্রজা’ বলে আখ্যা দেব।যারা আমার প্রিয় ছিল নাতারা হবে আমার প্রিয়।”
{9:26} যে ক্ষেত্রে একসময় বলা হয়েছিল, “তোমরা আমার প্রজা নও, একথার পরিবর্তে এখন বলা হবে, ‘জীবনময় ঈশ্বরের সন্তান'...।”
{9:27} ইসরায়েল সম্বন্ধে যিশাইয় সোচ্চারে ঘোষণা করেছেন, “ইসরায়েল সন্তানদের সংখ্যা সাগরবেলার বালুরাশির মত অগণিত হলেও অতি ক্ষুদ্রাংশই উদ্ধার পাবে।
{9:28} কারণ প্রভু এই পৃথিবীর উপরে তাঁর দণ্ড কার্যকরী করবেন অবিলম্বে ও অতি দ্রুতভাবে।”
{9:29} যিশাইয় এই ভবিষ্যদ্বাণীও করেছিলেনঃ “সর্বাধিপতি প্রভু আমাদের জাতির একটি ক্ষুদ্র অংশ যদি অবশিষ্ট না রাখতেন তাহলে আমরা হতাম সদোমের মত, ঘমোরার মত হত আমাদের দশা”।
{9:30} অন্যান্য জাতি, যারা ধার্মিকতা অর্জনের কোন চেষ্টাই করত না তারা ধার্মিকতা লাভ করেছে।
{9:31} এই ধার্মিকতা বিশ্বাসভিত্তিক। কিন্তু ইসরায়েলীরা, যারা বিধান পালন করে ধার্মিকতা অর্জনের চেষ্টা করেছে, তারা তা লাভ করতে সমর্থ হয়নি।
{9:32} কেন এমন হল? তাদের এই প্রচেষ্টা বিশ্বাসভিত্তিক ছিল না, তারা নির্ভর করেছিল বিধানসম্মত কর্মের উপর। তারা ‘প্রতিবন্ধক প্রস্তরে’ উছোট খেল।
{9:33} শাস্ত্রে যেমন লেখা আছে, “দেখ সিয়োনে আমি স্থাপন করেছিএমন এক প্রতিবন্ধক প্রস্তরযাতে সকলে উছোট খাবে, পড়ে যাবে, কিন্তু যারা তাঁর উপর আস্থা স্থাপন করবে, লজ্জিত হবে না তারা”।
{10:1} বন্ধুগণ, আমার হৃদয়ের একান্ত কামনা এবং ঈশ্বেরর কাছে আমার মিনতি এই যে ইসরায়েলীরা যেন পরিত্রাণ পায়।
{10:2} ঈশ্বরের প্রতি তাদের নিষ্ঠা আছে এ আমি জানি। কিন্তু তাদের এই নিষ্ঠার মূলে ঈশ্বর সম্পর্কে প্রকৃত জ্ঞান নেই।
{10:3} কারণ তারা ঈশ্বর-নির্দেশিত ধার্মিকতা সম্বন্ধে অজ্ঞ ছিল এবং নিজেদের কল্পিত ধার্মিকতা প্রতিষ্ঠায় প্রয়াসী হয়েছিল। তাই ঈশ্বর যে পন্থায় মানুষকে ধার্মিক প্রতিপন্ন করেন সেই পন্থাকে তারা উপেক্ষা করেছে।
{10:4} খ্রীষ্টই বিধানের পূর্ণতা দান করেছেন তাই যারা তাঁকে বিশ্বাস করে তারাই ধার্মিক।
{i10:5} পরিত্রাণ সকলেরই জন্য
{10:5} মোশি লিখে গেছেনঃ বিধান পালনের মাধ্যমে যে ধার্মিকতা অর্জন করতে চায় সে বিধানের দ্বারাই বাঁচবে।
{10:6} কিন্তু বিশ্বাস দ্বারা যে ধার্মিকতা লাভ করা যায়, এ সম্বন্ধে শাস্ত্রে যেমন লেখা আছেঃ “তোমরা মনে মনে প্রশ্ন করো না কে স্বর্গে আরোহণ করবে” (খ্রীষ্টকে মর্ত্যে আনার জন্য)
{10:7} অথবা শাস্ত্রে যেমন লেখা আছে, “পাতালে কে অবতরণ করবে” (খ্রীষ্টকে মৃতলোক থেকে ফিরিয়ে আনার জন্য)।
{10:8} কিন্তু আমরা বিশ্বাস দ্বারা লভ্য যে ধার্মিকতার কথা ঘোষণা করি তার সুস্পষ্ট বক্তব্য এই: “"সেই বাণী তেআমার ওষ্ঠাধরে এবং তোমার অন্তরে অধিষ্ঠিত।”
{10:9} কারণ তুমি যদি মুখে যীশুকে প্রভু বলে স্বীকার কর এবং অন্তরে বিশ্বাস কর যে ঈশ্বর তাঁকে মৃত্যুলোক থেকে পুনর্জীবিত করেছেন, তাহলে তুমি পরিত্রাণ লাভ করবে।
{10:10} কেননা অন্তরে বিশ্বাস করলে ধার্মিক প্রতিপন্ন হয় এবং মুখের স্বীকারোক্তিতে লাভ করা যায় পরিত্রাণ।
{10:11} শাস্ত্রে বলা হয়েছে: “তাঁর উপরে যে বিশ্বাস স্থাপন করবে, সে কখনও লজ্জিত হবে না।”
{10:12} কারণ ইহুদী ও গ্রীকের মধ্যে কোন প্রভেদ নেই, তিনি সকলের প্রভু যারা তাঁকে ডাকে তাদের সকলেরই প্রতি তিনি উদারহস্ত।
{10:13} কেননা শাস্ত্রে আছেঃ যে কেউ প্রভুকে ডাকে সে পরিত্রাণ পায়।”
{10:14} তবে যাঁর উপর তাদের বিশ্বাস নেই, তাঁকে তারা কেমন করে ডাকবে? তাঁর বিষয় না শুনে তারা কি করে তাঁকে বিশ্বাস করবে? আর তাঁর কথা প্রচার যদি কেউ না করে তাহলে তারা কি করেই বা শুনবে?
{10:15} আবার প্রচারের জন্য কাউকে যদি পাঠানো না হয় তাহলে কি করেই বা প্রচার হবে? যারা সুসমাচারের বাণী বয়ে আনে তাদের পদধ্বনি কত না মধুর।
{10:16} সকলে কিন্তু সুসমাচারে কর্ণপাত করেনি। যিশাইয় যেমন বলেছেন, “তখন লোকে বলবে, কে বিশ্বাস করবে এ কথা? কে বুঝবে এ কাজ প্রভু পরমেশ্বরের?”
{10:17} সুসমাচারের বাণী শুনেই বিশ্বাস উৎপন্ন হয়, খ্রীষ্ট বিষয়ক প্রচারই সেই সুসমাচার।
{10:18} কিন্তু এখন আমার প্রশ্ন, তারা কি কখনও সুসমাচার শোনেনি? নিশ্চয়ই শুনেছে। শাস্ত্র বলে, “সারা জগতে ব্যাপ্ত তাদের সুর ও ছন্দ, ছড়িয়ে গেছে তাদের বাণীপৃথিবীর সকল প্রান্তে।”
{10:19} আবার আমি জিজ্ঞাসা করি, ইসরায়েল কি তার মর্ম বোঝেনি? মোশিই তা সর্বপ্রথমে এ কথা বলেছেন, “তাই যারা কোন জাতি হওয়ার যোগ্য নয়সেই জাতির লোকদের দ্বারাআমিও এদের ঈর্ষার উদ্রেক করব, মূর্খ এক জাতির দ্বারা এদের ক্রোধকরব প্রজ্বলিত।”
{10:20} যিশাইয়ের ঘোষণা আরও বলিষ্ঠঃ “যারা কোনদিন করেনি আমার অন্বেষণতারা পেয়েছে আমার সন্ধান।যারা কোনদিন চায়নি আমায়, তাদেরই কাছে আমি দিয়েছি ধরা।”
{10:21} কিন্তু ইসরায়েলের উদ্দেশে তিনি বললেনঃ “দেখ, এই যে চরম ঔদ্ধত্যে যারাঅন্যায়ের পক্ষে ছুটে চলেছে, আমার সেই স্বেচ্ছাচারী ও বিদ্রোহীপ্রজাদের জন্য সারাদিন আমিদু'হাত বাড়িয়ে অপেক্ষা করে আছি।”
{i11:1} ইসরায়েল জাতির প্রতি ঈশ্বরের করুণা
{11:1} তাই আমার জিজ্ঞাসা, ঈশ্বর কি তাঁর প্রজাদের পরিত্যাগ করেছেন? কখনও না। আমি নিজেও ইসরায়েলী, অব্রাহামের বংশধর, বিন্যামীনের কুলে আমার জন্ম।
{11:2} ঈশ্বর যে জাতিকে নিজের প্রজারূপে পূর্বেই গ্রহম করেছিলেন, তিনি তাদের বর্জন করেননি। এলিয়ের প্রসঙ্গে শাস্ত্রে যা বলা হয়েছে তা কি জান না? তিনি ইসরায়েলের বিরুদ্ধে ঈশ্বরের কাছে অভিযোগ করেছিলেনঃ
{11:3} “প্রভু, এরা তোমার নবীদের হত্যা করেছে, তোমার যজ্ঞবেদী ধূলিসাৎ করেছে, আমি একাই বেঁচে আছি, তারা আমারও প্রাণ নিতে চেষ্টা করছে।”
{11:4} কিন্তু ঈশ্বরের কাছ থেকে কি উত্তর তিনি পেয়েছিলেন? “বেলদেবের সামনে নতজানু হয়নি এমন সাতহাজার লোক আমার এখনও আছে।”
{11:5} ঠিক সেইভাবেই আজও অল্প সংখ্যক লোক রয়েছে, যাদের ঈশ্বর অনুগ্রহ করে মনোনীত করেছেন।
{11:6} এই মনোনয়ন যদি অনুগ্রহের ফলে হয়ে থাকে তবে তা তাদের কর্মের দ্বারা অর্জিত নয়। যদি হত তাহলে অনুগ্রহ কথাটি হত নিরর্থক।
{11:7} তাহলে দাঁড়াল কি? সমস্ত ইসরায়েল যা অর্জন করতে চেয়েছে তা পারেনি। কিন্তু তাদের মধ্যে সেই অল্প সংখ্যক মনোনীতরাই পেরেছে। বাকী সকলের সত্য উপলব্ধির ক্ষমতা লোপ পেল।
{11:8} শাস্ত্রে যেমন লেখা আছেঃ “প্রভু পরমেশ্বর তোমাদের তন্দ্রালু করেছেন। গভীর নিদ্রায় ডুবে যাবার জন্য। তোমাদের স্রষ্টা নবীদের দৃষ্টিও ঈশ্বর আচ্ছন্ন করেছন।”
{11:9} দাউদ বলেছেনঃ “ওদের ভোজসভা হোক ওদের ফাঁদস্বরূপনিরাপত্তা হোক ওদের শৃঙ্খল।
{11:10} ওদের দু'চোখে নেমে আসুক অন্ধকারওরা যেন দেখতে না পায়, নিরন্তর বোঝার ভারে নুয়ে পড়ুক ওরা।”
{11:11} তাহলে আমার প্রশ্ন, পদস্খলনের ফলে কি তাদের অধঃপতন ঘটেছে? না, তা নয়। বরং তাদের বিচ্যুতির ফলে অন্যান্য জাতির পক্ষে পরিত্রাণ লাভের পথ সুগম হয়েছে যেন ইসরায়েলীরা ঈর্ষান্বিত হয়ে ওঠে।
{11:12} তাদের পতনের ফলে যদি জগত সমৃদ্ধ হয়, তাদের পতনের ফলে যদি অন্যান্য জাতি বরলাভ করে, তাহলে তারা সবাই নিখুঁত হলে জগত আরও কত অধিক লাভবান হত।
{11:13} তোমরা যারা ইহুদী নও, আমি তোমাদেরই বলছি, আমি তোমাদের কাছে সুসমাচার প্রচারের জন্য প্রেরিত। এই সেবাব্রতের জন্য আমি গর্ব অনুভব করি।
{11:14} হয়তো এর দ্বারা আমার স্বজাতির কিছু লোককে ঈর্ষান্বিত করে তুলে তাদের মধ্যে অন্তত কয়েকজনকে উদ্ধার করতে পারব।
{11:15} তারা পরিত্যক্ত হওয়ার ফলে ঈশ্বরের সঙ্গে যদি জগতের পুনর্মিলন হয়, তাহলে ঈশ্বর তাদের গ্রহণ করলে তার ফল কি হবে? তা কি মৃতের পুনর্জীবন লাভের মতই বিস্ময়কর হবে না?
{11:16} নৈবেদ্যর অগ্রিমাংশ যদি পবিত্র হয় তাহলে তার সমস্তটাই পবিত্র এবং মূল যদি পবিত্র হয় তাহলে তারা শাখা-প্রশাখাও পবিত্র।
{11:17} ভাল একটি জলপাই গাছের কিছু ডালপালা কেটে ফেলে সেখানে বুনো জলপাইয়ের ডাল জুড়ে দেওয়া বুনো জলপাইয়ের ডালের মত। এখন তোমরা ভাল গাছের মূলের সঙ্গে যুক্ত হয়েছ এবং তা থেকে প্রাণরস আহরণ করছ।
{11:18} সুতরাং কেটে ফেলা ডালপালাগুলির চেয়ে তোমরা নিজেদের বড় মনে করো না। তা যদি কর, তাহলে মনে রেখো, তুমি মূলকে বাঁচিয়ে রাখ না, মূলই তোমাকে বাঁচিয়ে রাখে।
{11:19} তুমি হয়তো বলবে, তোমাকে জুড়ে দেওয়ার জন্যই তো ঐ ডালপালা কেটে দেওয়া হয়েছে।
{11:20} ভালই বলেছ। তাদের বিশ্বাস ছিল না বলেই কেটে ফেলা হয়েছে। কিন্তু তিমি বিশ্বাসের বলেই সেখানে সংযুক্ত রয়েছ। তাই, অহঙ্কার করো না বরং সাবধানে থেক।
{11:21} কারণ ঈশ্বর যখন আসল শাখাগুলিকে অব্যাহতি দেবেন না।
{11:22} দেখ, ঈশ্বর যেমন করুণাময় তেমনি তিনি কঠোরও হতে পারেন। যাদের কেটে ফেলা হয়েছে তাদের প্রতি তিনি কঠোর, কিন্তু তেআমার উপরে রয়েছে ঈশ্বরের করুণা, অবশ্য তুমি যদি তাঁর করুণাকে আশ্রয় করে থাক। তা না হলে তোমাকেও কেটে ফেলা হবে।
{11:23} অপরপক্ষে যদি তারা অবিশ্বাস ত্যাগ করে বিশ্বাসী হয় তাহলে তাদের আবার স্বস্থানে জুড়ে দেওয়া হবে,
{11:24} কারণ তাদের আবার জুড়ে দেওয়ার ক্ষমতা ঈশ্বরের আছে। যখন একটি বুনো জলপাই গাছের শাখাকে অস্বাভাবিকভাবে আসল গাছের সঙ্গে জুড়ে দেওয়া হল, তখন গাছের আসল শাখাগুলিকে তাদের নিজস্ব গাছের সঙ্গে জুড়ে দেওয়া কতই না সহজ।
{11:25} বন্ধুগণ, একটি নিগূঢ় সত্য সম্বন্ধে আমি তোমাদের জানাতে চাই। এই সত্য জানতে পারলে তোমরা আর নিজেদের বিজ্ঞ মনে করবে না। অন্য জাতির সমস্ত মানুষ যতদিন না ঈশ্বরের রাজ্যে সম্পূর্ণভাবে প্রবেশ করে, ততদিন ইসরায়েল জাতির একটি অংশ সাময়িকভাবে এ সম্বন্ধে অজ্ঞতার অন্ধকারে থাকবে।
{11:26} তখন সমগ্র ইসরায়েল পরিত্রাণ পাবে। শাস্ত্রে যেমন লেখা আছেঃ “সিয়োন থেকে আসবেন ত্রাণকর্তা, যাকোবের কুল থেকে তিনিদূর করবেন সব অনাচার।
{11:27} এইভাবে আমি তাদের সঙ্গে স্থাপন করব আমার নতুন সম্বন্ধহরণ করব তাদের সকল পাপ।”
{11:28} সুসমাচারের বিপক্ষে গিয়ে তারা শত্রুরূপে পরিগণিত হয়েছে এবং তোমরা হয়েছ উপকৃত। তা সত্ত্বেও পিতৃপুরুষদের সুবাদে তারা ঈশ্বরের মনোনীত জাতি ও তাঁর প্রিয় পাত্র।
{11:29} কারণ তিনি কখনও তাঁর আশীর্বাদ ও মনোনয়ন প্রত্যাহার করেন না।
{11:30} এককালে তোমরা ঈশ্বরের অবাধ্য ছিলে। এখন তারা অবাধ্য হয়েছে বলে তোমরা ঈশ্বরের করুণা লাভ করেছ।
{11:31} সেইভাবে ইসরায়েলীরা এখন অবাধ্য হয়েছে। সুতরাং তেআমরা করুণা লাভ করেছ বলে তারাও একদিন করুণা লাভ করবে।
{11:32} ঈশ্বর সকলকে তাঁর অবাধ্যতার নিগড় পরিয়েছেন যাতে সকলকেই তিনি করুণা বিতরণ করতে পারেন।
{11:33} আহা! কি বিপুল তাঁর বৈভব, অগাধ তাঁর জ্ঞান ও প্রজ্ঞা, দুর্জ্ঞেয় তাঁর বিচার পদ্ধতি, অনধিগম্য তাঁর কর্মধারা।
{11:34} “কে জানে প্রভুর মন? কে পারে তাঁকে মন্ত্রণা দিতে?
{11:35} কেই বা তাঁকে কিছু করেছে দানযেন বিনিময়ে পেতে পারে প্রতিদান?”
{11:36} কারণ সর্ববস্তু তাঁরই সৃষ্ট, তাঁরই মাধ্যমে এবং তাঁরই জন্য এই সৃষ্টির অস্তিত্ব। সকল মহিমা ও পরাক্রম যুগে যুগে তাঁরই। আমেন।
{i12:1} খ্রীষ্টাশ্রয়ী নবজীবন
{12:1} বন্ধুগণ, ঈশ্বরের বহুবিধ করুণার কথা স্মরণ করে আমি তোমাদের একান্তভাবে অনুরোধ করছি, তোমরা নিজেদের শুচিশুদ্ধ করে তোমাদের দেহকে জীবন্ত ও ঈশ্বরের গ্রাহ্য বলিরূপে উৎসর্গ কর। এই হচ্ছে ঈশ্বরের সঙ্গত আরাধনা।
{12:2} বর্তমান যুগধর্মের অনুসরণ করো না। তোমাদের মানসিকতা ও দৃষ্টিভঙ্গী রূপান্তরিত করে নবায়িত কর তোমাদের সত্তা। তাহলে জানতে পারবে ঈশ্বরের ইচ্ছা কি এবং তখনই বিচার করতে পারবে কোনটি শ্রেয়, যথার্থ ও গ্রহণযোগ্য।
{12:3} ঈশ্বর আমাকে যে অনুগ্রহ করেছেন তারই গুণে আমি তোমাদের প্রত্যেককে বলছি, নিজের সম্বন্ধে উচ্চ ধারণা কেউ পোষণ করো না, বরং ঈশ্বর যাকে যতটুকু বিশ্বাস দিয়েছেন সেই অনুপাতে সংযতভাবে নিজেদের মূল্যায়ন কর।
{12:4} মানবদেহে নানা অঙ্গপ্রত্যঙ্গ এবং তাদের প্রত্যেকের কাজও বিভিন্ন।
{12:5} সেইরকম আমরা সংখ্যায় অনেক হলেও খ্রীষ্টের সঙ্গে যুক্ত হয়ে এক দেহে পরিণত হয়েছি এবং সেই কারণে আমরা অঙ্গপ্রত্যঙ্গরূপে পরস্পরের সঙ্গে সংযুক্ত।
{12:6} ঈশ্বরের অনুগ্রহে আমরা প্রত্যেকে ভিন্ন ভিন্ন আত্মিক বর লাভ করেছি। ঈশ্বরের প্রত্যাদেশ ঘোষণা করার বর যে পেয়েছে সে তার বিশ্বাস অনুযায়ী সেই কাজ করুক।
{12:7} সেবার প্রেরণা যে পেয়েছে সে তা-ই করুক। শিক্ষাদানের ক্ষমতা যে পেয়েছে সে শিক্ষা কার্যেই নিযুক্ত থাকুক।
{12:8} অপরকে পরামর্শ দিয়ে উদ্দীপিত করার ক্ষমতা যে পেয়েছে, সে নিয়োজিত থাকুক সেই কাজেই। দান করার সঙ্গতি যার আছে সে উদারভাবে দান করুক। যে নেতৃত্ব দান করে, সে নিষ্ঠার সঙ্গে করুক। যে নেতৃত্ব দান করে, সে নিষ্ঠার সঙ্গে করুক। দয়াশীল অন্তর যে পেয়েছে, হাসিমুখে সে দয়া করুক।
{12:9} তোমাদের ভালবাসা অকৃত্রিম হোক। মন্দ যা কিছু তা ঘৃণা কর, যা ভাল তা আঁকড়ে ধর।
{12:10} তোমরা পরস্পরকে ভাইয়ের মত ভালবাস। অন্যকে নিজের চেয়ে শ্রেয় মনে করে সম্মান কর।
{12:11} তোমাদের উৎসাহে ভাঁটা না পড়ুক। উদ্দীপ্ত অন্তরে প্রভুর সেবায় রত থাক।
{12:12} প্রত্যাশায় আনন্দিত হোক তোমাদেরর মন, দুঃখ-কষ্টে অবিচল থাক, নিবিষ্ট থাক প্রার্থনায়।
{12:13} অভাবগ্রস্ত ভক্তদের সাহায্য কর এবং অতিথিপরায়ণ হও।
{12:14} যারা তোমাদের নির্যাতন করে তাদের আশীর্বাদ কর, আশীর্বাদই কর, অভিশাপ দিও না।
{12:15} যারা আনন্দ করে, তাদের সঙ্গে আনন্দ কর, যারা শোকার্ত তাদের সঙ্গে শোক কর।
{12:16} পরস্পর মৈত্রীর বন্ধনে আবদ্ধ থেক। গর্বোদ্ধত হয়ো না, কিন্তু সাধারণ মানুষের প্রতি বন্ধুভাবাপন্ন হও।
{12:17} জ্ঞানের অহঙ্কার করো না। অনিষ্টের প্রতিশোধে অনিষ্ট করো না। সকলের বিচারে যা ভাল মনে হবে তাই করার চেষ্টা কর।
{12:18} তোমাদের পক্ষে যতদূর সম্ভব সকলের সঙ্গে শান্তিতে বসবাস কর।
{12:19} বন্ধুগণ, তোমরা নিজেরা প্রতিশোধ নিয়ো না, প্রতিফল দেবার ভার ঈশ্বরের হাতে ছেড়ে দাও। শাস্ত্রে আছে, প্রভু বলেছেন, “প্রতিশোধের দায়িত্ব আমার, আমিই প্রতিফল দেব।”
{12:20} কিন্তু “তোমরা শত্রু ক্ষুধার্ত হলে তাকে খেতে দাও, তৃষ্ণার্ত হলে তাকে জল দাও — তাহলে তোমার শত্রু মরমে মরে যাবে*।
{12:21} মন্দের কাছে পরাজিত হয়ো না, কিন্তু উত্তমের সাহায্যে মন্দকে জয় করো।
{i13:1} কর্তৃপক্ষের প্রতি আনুগত্য
{13:1} প্রত্যেক মানুষ দেশের প্রশাসকদের অনুগত থাকুক, কারণ সমস্ত কর্তৃত্বই ঈশ্বর প্রদত্ত। যাঁরা কর্তৃত্ব করেন ঈশ্বরই তাঁদের নিযুক্ত করেছেন।
{13:2} কাজেই প্রশাসকদের বিরোধিতা যে করে, সে ঈশ্বরের সিদ্ধান্তেরই বিরোধিতা করে। দণ্ড নিজেরাই ডেকে আনে।
{13:3} প্রশাসকেরা সুনাগরিকের কাছে নয়, কিন্তু অপরাধীদের কাছেই ভীতির স্বরূপ। তুমি কর্তৃপক্ষ সম্বন্ধে নির্ভয় থাকতে চাও? তাহলে ন্যায়সঙ্গত কাজ কর, তাঁদের প্রশংসা পাবে।
{13:4} তোমার কল্যাণের জন্যই তাঁরা ঈশ্বনিযুক্ত কর্মচারী, কিন্তু তুমি যদি অড়্যায় কর তাহলে ভয় করার যথেষ্ট কারণ আছে। জেন, অকারণে তাঁদের হাতে দণ্ডদানের অধিকার দেওয়া হয়নি। দুষ্টের দমনের জন্য তাঁরাই হচ্ছেন ঈশ্বরনিযুক্ত কর্মচারী।
{13:5} কাজেই প্রশাসকদের অনুগত থাকা মানুষের কর্তব্য — কেবল ঈশ্বরের ক্রোধের ভয়ে নয়, বিবেকের অনুরোধেও।
{13:6} কারণ রাজকর্মচারীরা ঈশ্বরনিযুক্ত কর্মীরূপে এই প্রশাসনিক কাজ করে থাকেন। এজন্য তোমরা করও দিয়ে থাক।
{13:7} তাঁদের মধ্যে যাঁকে যা দেওয়া কর্তব্য তাঁকে তাই দাও। তোমাদের প্রদেয় ব্যক্তিগত ও সম্পত্তি কর কর্তৃপক্ষের হাতে যথাযথভাবে মিটিয়ে দাও, তাঁদের সকলকে যথাযোগ্যভাবে সম্মান ও সমাদরর কর।
{i13:8} পরস্পরের প্রতি কর্তব্য
{13:8} তোমরা পরস্পরের কাছে ভালবাসার ঋণ ছাড়া আর কোন ঋণে আবদ্ধ থেক না। এভাবে যে চলে, সে বিধানের শর্ত সম্পূর্ণরূপে পালন করে।
{13:9} ব্যভিচার করো না, নরহত্যা করো না, লোভ করো না, ইত্যাদি যত অনুশাসন রয়েছে তার সব কয়টির সারমর্ম ব্যক্ত হয়েছে, ‘তোমার প্রতিবেশীকে নিজের মত ভালবাসবে’ এই অনুশাসনের মধ্যে।
{13:10} প্রতিবেশীকে ভালবাসলে তার অনিষ্ট করা যায় না। এই ভালবাসাতেই বিধানের সকল লশর্ত পূর্ণ হয়।
{i13:11} পরিত্রাণের দিন আগত
{13:11} জেনে রাখ, এখন সেই সময় উপস্থিত, এখনই তোমাদের ঘুমের ঘোর থেকে জেগে ওঠার লগ্ন। আমরা যেমন প্রথমে বিস্বাস করেছিলাম, তার চেয়ে পরিত্রাণের দিন আজ আরও এগিয়ে এসেছে।
{13:12} রাত্রি শেষ হয়ে এল, দিন আগত ঐ। তামসিক কার্যকলাপ পরিহার করে এস আমরা আলোকের রণসজ্জায় সজ্জিত হই।
{13:13} উচ্ছৃঙ্খলতা ও মাতলামি নয়, লাম্পট্য ও স্বেচ্ছাচারিতা নয়, বিবাদ ও ঈর্ষা নয়, এস, আমরা দিবালোকের উপযুক্ত শোভন আচরণ করি।
{13:14} ধারণ কর প্রভু যীশু খ্রীষ্টের রণসজ্জা, পরিহার কর জৈব প্রবৃত্তি চরিতার্থ করার বাসনা।
{i14:1} পরের বিচার করো না
{14:1} যার বিশ্বাস দুর্বল তাকে সাদরে গ্রহণ করো, কিন্তু তার ব্যক্তিগত মতামত সম্পর্কে তার সঙ্গে তর্ক করো না।
{14:2} ধর্ম বিশ্বাসের দিক দিয়ে কেউ হয়তো মনে করে, যে সে সব রকম খাদ্যই খেতে পারে, কিন্তু ধর্মবিশ্বাস যার দুর্বল সে কেবল নিরামিষই খায়।
{14:3} যে আমিষভোজী সে যেন নিরামিষাশীকে অবজ্ঞা না করে এবং যে নিরামিষ খায় সে যেন আমিষ ভোজীকে দোষী সাব্যস্ত নাকরে, কারণ ঈশ্বরর তাকেও আপন করে নিয়েছেন।
{14:4} অপরের ভৃত্যের বিচার করার তুমি কে? তার কাজের দোষগুণের বিচার তার মনিবই করবে। সে নির্দোষ প্রমাণিত হবে, কারণ তাকে নির্দোষ প্রতিপন্ন করার ক্ষমতা প্রভুর আছে।
{14:5} কেউ হয়তো বিশেষ দিনক্ষণ মানে, কারও কাছে সকল দিনই সমান। কে কি মানবে, স্থির বিশ্বাসে সে তা ঠিক করুক।
{14:6} দিনক্ষণ যে মানে সে প্রভুকে মনে রেখেই তা মানে। যে সব কিছু আহার করে সে প্রভুকে মনে রেখেই করে, কারণ আহার্যের জন্য সে প্রভুর কাছে কৃতজ্ঞতা জানায়। যে সব কিছু খায় না সে প্রভুকে মনে রেখেই তা করে, কারণ সেও প্রভুর কাছে কৃতজ্ঞতা জানায়। আমরা
{14:7} কেউ নিজের জন্য জীবনধারণ করি না, কিম্বা নিজের জন্য মৃত্যুবরণও করি না।
{14:8} আমাদের জীবনধারণ শুধু প্রভুরই জন্য, মৃত্যুবরণ সেও তো প্রভুরই জন্য। অতএব জীবনে মরণে আমরা প্রভুরই।
{14:9} খ্রীষ্ট মৃত্যুবরণ করেছেন এবং পুনর্জীবিত হয়েছেন, জীবিত ও মৃত সকলের উপর কর্তৃত্ব প্রতিষ্ঠার জন্য।
{14:10} তাই কেন তোমাদের ভাইয়ের বিচার কর, কেনই বা তাদের অবজ্ঞা কর। মনে রেখ, আমাদের সকলকেই একদিন ঈশ্বরের বিচারাসনের সামনে দাঁড়াতে হবে, তিনি বিচার করবেন।
{14:11} শাস্ত্রে লেখা আছে, “প্রভু বলছেন, আমি জাগ্রত ঈশ্বর! প্রত্যেকে নতজানু হবে আমার সম্মুখে, স্বীকার করবে প্রতিটি রসনা যে আমিই ঈশ্বর। এ কথা নিশ্চিত!”
{14:12} আমাদের প্রত্যেককেই ঈশ্বরের কাছে নিজের নিজের হিসাব নিকাশ দিতে হবে।
{14:13} সুতরাং আমরা যেন একে অন্যের দোষ না ধরি, বরং এস আমরা সঙ্কল্প করি যে ভাইয়ের পদস্খলন বা অধঃপতন হয় এমন কিছু আমরা করব না।
{14:14} খ্রীষ্টের সঙ্গে সংযু্ক্ত হওয়ার ফলে আমি একথা জেনেছি যে কোন খাদ্যই প্রকৃতপক্ষে অশুচি নয়, কিন্তু কেউ যদি কোন খাদ্যকে অশুচি বলে মনে করে, তাহলে সেটা হবে শুধু তারই কাছে অশুচি।
{14:15} যে খাদ্য খেতে দেখলে তোমার ভাই মনে আঘাত পায়, তা যদি খাও, তবে বুঝতে হবে যে তার প্রতি তোমার ভালবাসা নেই। তোমার এই যে ভাই যার জন্য খ্রীষ্ট প্রাণ দিয়েছিলেন তেআমার এই খাদ্যবস্তু যেন তার ধ্বংসের কারণ না হয়।
{14:16} তোমরা যা ভাল মনে কর তা যেন অপরের কাছে নিন্দনীয় না হয়।
{14:17} ভোজনপানের জন্য ঈশ্বরের রাজ্য নয়, ধর্মাচরণ, শান্তি ও পবিত্র আত্মার দেওয়া আনন্দই ঈশ্বরের রাজ্য।
{14:18} এভাবে যে খ্রীষ্টের সেবা করে সে লাভ করে ঈশ্বরের প্রীতি আর মানুষের স্বীকৃতি।
{14:19} কাজেই যা শান্তির অনুকূল, যা পরস্পরকে গড়ে তুলতে সাহায্য করে, তা-ই আমাদের করা উচিত।
{14:20} সামান্য খাদ্যের জন্য ঈশ্বরের কাজ পণ্ড করো না। সমস্ত খাদ্যবস্তুই গ্রহণীয়, এ কথা ঠিক, কিন্তু কেউ যদি এমন খাদ্য গ্রহণ করে যা অন্যের বিঘ্ন ঘটায়, তাহলে সেই খাদ্য ভাল নয়।
{14:21} মাংসাহার, মদ্যপান বা এমন কোন আচরণ করো না যা তোমার ভাইয়ের পতন ঘটাতে পারে।
{14:22} এ সম্বন্ধে তোমার ব্যক্তিগত বিশ্বাস তোমার ও ঈশ্বরের মধ্যেই সীমাবদ্ধ থাক। নিজের আচরণকে যে দোষণীয় মনে করে না সে-ই সুখী।
{14:23} দ্বিধাগ্রস্ত মনে যে আহার করে সে দোষী। কারণ তার কাজ বিবেক বিরোধী। যে কাজ বিবেক বিরোধী, তা-ই পাপ।
{i15:1} অপরের জন্য মঙ্গলচিন্তা
{15:1} আমাদের মধ্যে যাদের বিশ্বাস দৃঢ় তাদের উচিত নিজেদের কথা না ভেবে যারা দুর্বল তাদের সাহায্য করা।
{15:2} আমাদের প্রত্যেকেরই উচিত খ্রীষ্টবিশ্বাসী ভাই-বোনদের মঙ্গলের কথা চিন্তা করা যেন তাদের বিশ্বাস দৃঢ়তর হয় ও সমাজের সার্বিক কল্যাণ হয়।
{15:3} খ্রীষ্ট নিজের কথা চিন্তা করেননি, শাস্ত্রে আছে, ‘তোমাকে যারা অপমান করেছে, তারা আমাকেই করেছে অপমানিত।’
{15:4} আমাদের শিক্ষার জন্যই অতীত শাস্ত্র রচিত হয়েছিল এবং তারই প্রেরণায় আমরা ধৈর্য সহকারে প্রত্যাশায় থাকি।
{15:5} ধৈর্য ও প্রেরণার উৎস ঈশ্বর তোমাদের এই বর দিন যেন খ্রীষ্টের আদর্শ অনুসরণ করে তোমরা
{15:6} সকলে একচিত্ত হও এবং একপ্রাণে সমস্বরে আমাদের প্রভু যীশু খ্রীষ্টের পিতা ঈশ্বরের মহিমা কীর্তন করতে পার।
{i15:7} সর্বজাতির জন্য শুভসংবাদ
{15:7} খ্রীষ্ট যেভাবে তোমাদের গ্রহণ করেছেন সেভাবে তোমরাও ঈশ্বরের মহিমার জন্য পরস্পরকে সাদরে গ্রহণ কর।
{15:8} কারণ আমি বলি, পিতৃপুরুষদের কাছে ঈশ্বর যে প্রতিশ্রুতি দিয়েছিলেন, সেই সত্য রক্ষার জন্য খ্রীষ্ট ইহুদী জাতির সেবা করেছিলেন। সেই সঙ্গে অন্যান্য জাতিও যেন ঈশ্বরের
{15:9} করুণার জন্য তাঁর প্রশস্তি করতে পারে সেই কাজও করেছিলেন। শাস্ত্রে লেখা আছে, “এ জন্যই আমি সর্বজাতির মাঝে তোমার স্তবগান করব, করব তোমার নাম কীর্তন।”
{15:10} শাস্ত্রে আরও লেখা আছে, “জাতিবৃন্দ! ঈশ্বরের প্রজামণ্ডলীর সঙ্গে তোমরাও আনন্দ কর।”
{15:11} শাস্ত্রে আবার এও আছে, “ঈশ্বরের প্রশংসা করুক সর্বজাতি, সমস্ত প্রজামণ্ডলী করুক তাঁর স্তুতিগান।”
{15:12} নবী যিশাইয় বলেন, “যিশয়েরর কুলতিলক হবেন আবির্ভূত, সর্বজাতির উপর প্রভুত্ব করার জন্য হবে তাঁর উত্থান, তিনি হবেন তাঁদের ভরসাস্থল।”
{15:13} প্রত্যাশার মূল আধারে ঈশ্বর তাঁর প্রতি তোমাদের বিশ্বাসের জন্য তোমাদের পূর্ণ আনন্দ ও শান্তি দান করুন। পবিত্র আত্মার প্রভাবে তোমাদের অন্তর প্রত্যাশায় আপ্লুত হোক।
{15:14} বন্ধুগণ, তোমাদের উপর আমার আস্থা আছে। আমি জানি, তোমাদের অনেক সদ্গুণ রয়েছে। তোমরা সর্বজ্ঞানে পরিপূর্ণ এবং একে অন্যকে সুপরামর্শ দানে সক্ষম।
{15:15} তা সত্ত্বেও আমি এই পাত্রে কয়েকটি বিষয়ে তোমাদের স্মরণ করিয়ে দেবার জন্য বিশেষ গুরুত্ব দিয়ে লিখছি। কারণ ঈশ্বরই আমাকে এই অধিকার দিয়েছেন।
{15:16} ঈশ্বরদত্ত এই অধিকারবলে যীশুখ্রীষ্টের সেবকরূপে আমি সর্বজাতির কাছে সুসমাচার প্রচার করার জন্য নিযুক্ত হয়েছি যাতে তারাও পবিত্র আত্মা দ্বারা শুচিশুদ্ধ হয়ে ঈশ্বরের উদ্দেশে নৈবেদ্যরূপে উৎসর্গিত হতে পারে।
{15:17} কাজেই খ্রীষ্ট যীশুর আশ্রিত আমি ঈশ্বরের সেবাকার্যের এই অধিকারের জন্য গর্ব অনুভব করি।
{15:18} অন্যান্য জাতিকে ঈশ্বরের অনুগত করার জন্য কথায় ও কাজে, অলৌকিক নিদর্শন ও পবিত্র আত্মার শক্তিতে খ্রীষ্ট আমাকে দিয়ে যে কাজ করিয়েছেন, একমাত্র
{15:19} তা ছাড়া অন্য কিছু বলার দুঃসাহস আমার নেই। সেভাবে আমি জেরুশালেম থেকে ইলিরিকম প্রদেশ পর্যন্ত পরিভ্রমণ করে সার্থকভাবে খ্রীষ্টের সুসমাচার প্রচার করেছি।
{15:20} আমার লক্ষ্য ছিল, যেসব অঞ্চলের মানুষ কোনদিন খ্রীষ্টের নাম শোনেনি, সেই সব অঞ্চলে সুসমাচার প্রচার করা, অপরের স্থাপিত ভিত্তির উপরে গৃহ নির্মাণ করা নয়।
{15:21} শাস্তের একথাও লেখা আছেঃ “কিন্তু এবার বহুজাতি তাঁকে দেখে স্তম্ভিত হবেনৃপতিবৃন্দ বিস্ময়ে হবে বাক্যহারা, তারা দেখবে এমন দৃশ্য যার কথাকেউ বলেনি কোনদিন, উপলব্ধি করবে এমন কিছুযা কখনও শোনেনি তারা।”
{i15:22} রোম যাত্রার পরিকল্পনা
{15:22} আমি তোমাদের কাছে যাবার সঙ্কল্পে বহুবার বাধা পেয়েছি।
{15:23} কিন্তু এখন এ অঞ্চলে আমার কাজ শেষ হয়েছে। বহু বছর ধরে তোমাদের কাছে যাবার প্রবল বাসনা আমার ছিল,
{15:24} তাই আমি এবার স্পেনে যাবার পথে তোমাদের কাছে গিয়ে কিছুদিন তোমাদের সঙ্গসুখ উপভোগ করার আশা করি। তারপর তোমরাই আমার স্পেনে যাবার ব্যবস্থা করে দিও।
{15:25} বর্তমানে খ্রীষ্ট ভক্তদের সেবা করার জন্য আমি জেরুশালেম অভিমুখে চলেছি।
{15:26} কারণ জেরুশালেমের খ্রীষ্টানুরাগীদের ম্যাসিডন ও আখায়ার লোকেরা কিছু অর্থ সংগ্রহ করেছে।
{15:27} এ কাজ তারা স্বেচ্ছায় করেছে, কারণ তারা জেরুশালেমের খ্রীষ্টভক্তদের কাছে ঋণী। অন্যান্য জাতি যেমন এসে আত্মিক সম্পদের অংশীদার হয়েছে, তেমনি তাদেরও উচিত নিজেদের অর্থ সম্পদের অংশ ঐ ভক্তদের দেওয়া।
{15:28} সুতরাং এ কাজ শেষ তরে অর্থাৎ সংগৃহীত অর্থ নিজে তাদের হাতে তুলে দিয়ে আমি স্পেনে যাবার পথে তোমাদের কাছে যাব।
{15:29} আমি নিশ্চিত জানি, আমি খ্রীষ্টের আশীর্বাদের পূর্ণ সম্ভার নিয়েই তোমাদের কাছে যাব।
{15:30} হে আমার ভ্রাতৃবৃন্দ, আমাদের প্রভু যীশু খ্রীষ্ট এবং পবিত্র আত্মার প্রেমের অনুরোধে আমি তোমাদের মিনতি করছি, তোমরা একমত হয়ে একাগ্রচিত্তে আমার জন্য ঈশ্বরের চরণে প্রার্থনা নিবেদন কর।
{15:31} প্রার্থনা কর, যেন যিহুদীয়াবাসী খ্রীষ্টবিদ্বেষীদের হাত থেকে আমি রক্ষা পাই এবং জেরুশালেমের খ্রীষ্টানরা যেন এই দান সানন্দে গ্রহণ করে।
{15:32} যদি ঈশ্বরের ইচ্ছা হয়, তাহলে আমি আনন্দের সঙ্গে তোমাদের কাছে যাব এবং কিছুদিন তোমাদের সঙ্গে অবকাশ উপভোগ করব।
{15:33} শান্তিময় ঈশ্বর তোমাদের সকলের সঙ্গে থাকুন। আমেন।
{i16:1} ভ্রাতা-ভগিণীদের প্রতি উপদেশ ও অভিবাদন
{16:1} কেনক্রিয়া মণ্ডলীর পরিচারিকা আমাদের ভগ্নী ফৈবীর জন্য আমি তোমাদের কাছে সুপারিশ করছি।
{16:2} তোমরা তাঁকে প্রভুর নামে ভক্তজনোচিত সম্বর্ধনা জানাও। কোন কাজে যদি তোমাদের সহায়তা তাঁর প্রয়োজন হয় তবে তাঁকে সাহায্য করো, কারণ তিনি বহু লোককে, এমনকি আমাকেও সাহায্য করেছেন।
{16:3} খ্রীষ্ট যীশুর কাছে আমার সহকর্মী প্রিসিল্লা ও আকিলাকে আমার অভিনন্দন জানিও।
{16:4} তারা আমার প্রাণ রক্ষার জন্য নিজেদের জীবন বিপন্ন করেছিলেন। শুধু আমি নই, অন্যান্য জাতির মণ্ডলীগুলিও তাঁদের কাছে কৃতজ্ঞ।
{16:5} তাঁদের গৃহে সমবেত ভক্তমণ্ডলীকে আমার অভিনন্দন জানিও। আমার প্রিয় ইপোনিতকেও অভিনন্দন জানিও। তিনিই এশিয়া প্রদেশে সর্বপ্রথম খ্রীষ্টধর্মে দীক্ষিত ব্যক্তি।
{16:6} তোমাদের জন্য যিনি কঠোর পরিশ্রম করেছেন সেই মরিয়মকেও অভিনন্দন জানিও।
{16:7} আমার স্বজাতি ও কারাসঙ্গী আন্দ্রনিকাস ও জুনিয়াসকে অভিনন্দন জানিও। প্রেরিত-শিষ্যদের মধ্যে তাঁরা বিশিষ্ট এবং আমার পূর্বেই তাঁরা খ্রীষ্টের শরণাগত হয়েছেন।
{16:8} প্রভুর অনুগামী আমার প্রিয় আমপ্লিয়াতকে আমার অভিনন্দন জানিও।
{16:9} প্রভুর কাজে আমার সহকর্মী উর্বানসকে আর আমার প্রিয় স্তাকিসকে শুভেচ্ছা জানিও।
{16:10} খ্রীষ্টের সুযোগ্য সেবক আপিল্লিসকে অভিনন্দন জানিও। আরিষ্টবুলাসের পরিজনদেরও শুভেচ্ছা জানিও।
{16:11} আমার স্বজাতি হেরোদিয়ানকে অভিনন্দন জানিও। নার্সিসাসের খ্রীষ্টাশ্রিত পরিজনদেরও শুভেচ্ছা জানিও।
{16:12} যে দু'জন মহিলা প্রভুর কাজে অক্লান্ত পরিশ্রম করেছেন সেই ত্রুফেনা ও ত্রুফোষাকে অভিবাদন জানিও। আমার স্নেহের পাত্রী পার্ষিস, যিনি প্রভুর কাজে বহু শ্রম করেছেন তাঁকেও আমার প্রীতি অভিনন্দন জানিও।
{16:13} অভিবাদন জানিও প্রভুর বিশিষ্ট সেবক রুফাসকে, আর তাঁর জননীকে, যাঁকে আমিও মা বলি।
{16:14} আসিংক্রিৎ, ফ্লোগোন, হের্মেস, পাত্রোব্যাস, হের্মস এবং তাদের সঙ্গে যে সকল ভ্রাতা আছেন, তাঁদের সকলকে আমার শুভেচ্ছা জানিও।
{16:15} ফিলোলোগাস্ ও জুলিয়া, নীরেয়ুস ও তাঁর বোন এবং অলিম্পাস ও তাঁদের সঙ্গে যে সকল ঈশ্বরভক্ত রয়েছেন, তাঁদের সকলকে অভিবাদন জানিও।
{16:16} তোমরা পরস্পরকে প্রীতি চুম্বনে সাদর সম্ভাষণ কর। খ্রীষ্টের সমস্ত মণ্ডলী তোমাদের শুভেচ্ছা জানাচ্ছেন।
{i16:17} উপসংহার
{16:17} বন্ধুগণ, তোমাদের কাছে আমার অনুরোধ, তোমরা যে শিক্ষা পেয়েছ, তার বিরোধিতা করে যারা বিভেদ সৃষ্টি করছে ও অন্যদের বিপথে নিয়ে যাচ্ছে তাদের সম্পর্কে সাবধান থেক।
{16:18} এইসব লোকদের এড়িয়ে চল, কারণ তারা আমাদের প্রভু যীশু খ্রীষ্টের সেবা করে না, নিজেদের স্বার্থসিদ্ধির চেষ্টায় লিপ্ত থাকে এবং স্তুতিবাদ ও তোষামোদে তারা সরল ব্যক্তিদের মন ভুলায়।
{16:19} তোমাদের আনুগত্যের কথা আজ সকলেই জানে, তাই তোমাদের সম্বন্ধে আমি আনন্দিত। তবুও আমি চাই, তোমরা সৎকর্মে আগ্রহী এবং অসৎকর্মে নির্লিপ্ত হও।
{16:20} তাহলে শান্তির আধার ঈশ্বর অবিলম্বে শয়তানকে তোমাদের পদতলে দলিত করবেন। মঙ্গলময় প্রভু যীশু খ্রীষ্ট তোমাদের সহায় হোন।
{16:21} আমার সহকর্মী তিমথি ও স্বজাতি লুসিয়াস, যোসোন ও সোসিপাত্রসের অভিবাদন তোমরা গ্রহণ কর।
{16:22} (এই পত্রের অনুলেখক আমি, তার্তিয়াসও খ্রীষ্টের নামে তোমাদের অভিনন্দন জানাচ্ছি)।
{16:23} আমি যাঁর আতিথ্য গ্রহণ করেছি, যাঁর গৃহে মণ্ডলীর সভ্য হয়, সেই গাইয়াস্ও তোমাদের অভিনন্দন জানাচ্ছেন। নগরের কোষাধ্যক্ষ ইরাস্তাস্ ও আমাদের ভ্রাতা কার্তাস তোমাদের অভিবাদন জানাচ্ছেন।
{i16:24} আশীর্বাণী
{16:24} 
{16:25} ঈশ্বরের মহিমা প্রভু যীশু খ্রীষ্টের মাধ্যমে চিরায়ত হোক। তিনিই পরম প্রাজ্ঞ। যীশু খ্রীষ্টের যে সুসমাচার আমি ঘোষণা করেছি, সেই অনুযায়ী তিনিই তোমাদের দৃঢ়রূপে
{16:26} প্রতিষ্ঠিত করতে সক্ষম। এই সুসমাচারের নিগূঢ়তত্ত্ব, যা বহুযুগ ধরে অব্যক্ত ছিল, তা এখন অভিব্যক্ত হয়েছে। সনাতন ঈশ্বরের নির্দেশেই তা সর্বজাতির কাছে প্রকাশিত হয়েছে
{16:27} যেন তারাও তা বিশ্বাস করে ঈশ্বরের অনুগত হয়। প্রবক্তা নবীরা শাস্ত্রে এ সম্পর্কেই ভবিষ্যদ্বাণী করেছেন। সেই ঈশ্বরের মহিমা যুগে যুগে উদ্ভাসিত হোক। আমেন।
