{1:1} ঈশ্বরের দাস এবং যীশু খ্রীষ্টের প্রেরিত-শিষ্য আমি পৌল, ঈশ্বরের মনোনীতদের কাছে এমন ধর্মসঙ্গত বিশ্বাস এবং সত্যজ্ঞান প্রচারের জন্য
{1:2} নির্বাচিত যার মূলে রয়েছে শাশ্বত জীবনের আশা। মিথ্যাভাষণ যাঁর স্বভাববিরুদ্ধ সেই ঈশ্বর আদিকালে আমাদের এই জীবনের প্রতিশ্রুতি দিয়েছিলেন
{1:3} এবং যথাসময়ে তাঁরর বাণীতে তিনি তা প্রকাশ করেছেন এবং এই সংবাদ প্রচারের দায়িত্ব আমাদের ত্রাণকর্তা ঈশ্বর আমাদের দিয়েছেন।
{1:4} বৎস তীত, আমার বিশ্বাসের সহভাগী হওয়ায় তুমি যথার্থই আমার সন্তান। তোমাকে আমি চিঠি লিখছি। পিতা ঈশ্বর আরর আমাদের ত্রাণকর্তা যীশু খ্রীষ্ট তোমাকে অনুগ্রহ করুন, শান্তি দান করুন।
{1:5} আমি তোমাকে ক্রীটে রেখে এসেছিলাম যাতে বাকী কাজগুলি তুমি সম্পন্ন করতে পার এবং আমার নির্দেশ অনুযায়ী শহরে শহরে মণ্ডলীর পরিচালক নিয়োগ করতে পার।
{1:6} আমি বলেছি, যাদের কোনো দুর্নাম নেই, একাধিক স্ত্রী নেই, যাদের ছেলেমেয়েরা ধর্মভীরু, অবাধ্য বা উচ্ছৃঙ্খল বলে কুখ্যাত নয়, তারাই কেবল এই পদের উপযুক্ত।
{1:7} ধর্মপাল ঈশ্বরের দেওয়ান। তাই তাঁকে সুনামের অধিকারী হতে হবে। স্বেচ্ছাচারী, বদরাগী, মাতাল, মারমুখো বা অর্থলোভী হলে তাঁর চলবে না।
{1:8} কিন্তু তাঁকে অতিথিবৎসল, পরোপকারী, বিচক্ষণ, ন্যায়পরায়ণ, সাত্ত্বিক এবং সংযমী হতেই হবে।
{1:9} তিনি নিষ্ঠা সহকারে মণ্ডলীর বাণী প্রচার করবেন যাতে অন্যরা সৎ শিক্ষা পেয়ে অনুপ্রাণিত হয় এবং সেই সঙ্গে বিরোধীপক্ষের যুক্তির খণ্ডন হয়।
{1:10} বিশেষতঃ ইহুদী খ্রীষ্টানদের মধ্যে অনেকেই আছে যারা স্বেচ্ছাচারী। অবান্তর কথা বলে তারা অন্যদের বিভ্রান্ত করে।
{1:11} তাদের মুখ খুলতে দেওয়া উচিত নয়। কারণ যা উচিত নয় অর্থের লোভে তারার তাই বলে এবং বহু পরিবারের মধ্যে ভাঙ্গন ধরায়।
{1:12} তাদের স্বজাতি জনৈক নবী বলেছেন, “ক্রীটের লোক ডাহা মিথ্যুক, হিংস্র পশু, অলস আর পেটুক।”
{1:13} এটা তিনি ঠিকই বলেছেন। এইজন্য তাদের কঠোর সমালোচনা করো যাতে তাদের বিশ্বাস শিথিল না হয়,
{1:14} যাতে তাঁরা ইহুদী লোকশ্রুতি আর প্রথা আঁকড়ে ধরে না থাকে কারণ এসব বিভ্রান্ত মানুষের মনগড়া ব্যাপার।
{1:15} শুদ্ধজনের কাছে সব কিছুই শুদ্ধ। কিন্তু মনে যাদের মালিন্য আর অবিশ্বাস তাদের কাছে সবকিছুই অশুচি, কারণ তাদের মন আর বিবেক দুই-ই কলুষিত।
{1:16} ঈশ্বরকে জানে বলে তারা দাবী করে, কিন্তু নিজেদের কাজের মধ্যে দিয়ে তারা তাঁকে অস্বীকার করে। তারা ঘৃণ্য, স্বেচ্ছাচারী, কোন ভাল কাজ করার অযোগ্য।
{i2:1} সুশিক্ষা
{2:1} তুমি সুস্থ সমীচীন ধর্মতত্ত্ব শিক্ষা দেবে।
{2:2} বয়স্কদের উপদেশ দেবে যেন তাঁরা আত্মসংযমী, ন্যায়পরায়ণ এবং বিচক্ষণ হন। তাঁরা যেন সুস্থ ধর্মবিশ্বাস, ভালবাসা আর ধৈর্য ত্যাগ না করেন।
{2:3} তেমনিভাবে বয়স্কা মহিলাদের বলবে, তাঁদের আচরণ যেন সুশীলা মহিলাদের বলবে, তাঁদের আচরণ যেন সুশীলা নারীদের মত হয়। পরনিন্দা, পরচর্চা আর সুরাসক্তি তাঁদের সাজেন না।
{2:4} তংআদের কাছ থেকে সুশিক্ষা পেয়েই অল্পবয়সী মেয়েরা স্বামী ও সন্তান ভালবাসবে,
{2:5} ধীরস্থির, দয়াবতী, সতী হবে, সুগৃহিণী আর পতিগতপ্রাণা হবে, যেন কেউ ঈশ্বরের সুসমাচারেরর নিন্দা করতে না পারে।
{2:6} তেমনিভাবে যুবকদের শালীনতা বজায় রেখে চলতে আগ্রহী করে তুলবে।
{2:7} তুমি নিজে সবসময় ভাল কাজ করে আদর্শ স্থাপন করবে। তুমি যে শিক্ষা দেবে তা যেন আন্তরিক ও সারগর্ভ হয়।
{2:8} ওজন করে কথা বলবে যাতে বিরোধীপক্ষের লোকেরা দোষ খুঁজে না পায়। তখন আমাদের সমালোচনা করার কিছু না পেয়ে তারা লজ্জা পাবে।
{2:9} ক্রীতদাসদের বল, সর্ববিষয়ে মনিবের বাধ্য হয়ে তাঁদের যেন তুষ্ট করে। তারা যেন মুখে মুখে তর্ক না করে বা কিছু চুরি না করে।
{2:10} বরং তাঁদের দেখাতে হবে যে তারা সম্পূর্ণভাবে বিশ্বাসী ও ভাল লোক। তারা যেন তাদের আচরণের মধ্যে দিয়ে মুক্তিদাতা ঈশ্বরের নীতি ও শিক্ষার মহিমা বৃদ্ধি করে।
{2:11} সর্বমানবের পরিত্রাণেরর জন্য ঈশ্বরের অনুগ্রহ প্রকাশিত হয়েছে।
{2:12} সেই অনুগ্রহের ফলেই আমরা ধর্মবিমুখতা এবং তামসিকতা ত্যাগ করে সংযমী, ন্যায়বান এবং নিষ্ঠাবান হয়ে ও জগতে জীবনযাপন করছি
{2:13} এবং সেই শুভ দিনের আশায় আছি যেদিন আমাদের পরম আরাধ্য এবং পরিত্রাতা যীশু খ্রীষ্টের মহিমা প্রকাশিত হবে।
{2:14} আমাদের সকল অধর্ম থেকে মুক্ত করার জন্য তিনি আত্মদান করেছেন যেন শুচিশুদ্ধ হয়ে আমরা তাঁর আপনজন হিসাবে সাগ্রহে সৎকাজ করতে পারি।
{2:15} দৃঢ়তার সঙ্গে তাদের এইসব নির্দেশ দাও, উৎসাহ দাও, প্রয়োজন মত সমালোচনা কর। তাদের কেউ যেন তোমাকে অবজ্ঞা না করে।
{3:1} তুমি তাদের বুঝিয়ে বল যাতে তারা শাসনকর্তা এবং কর্তৃপক্ষের অনুগত হয় ও সবরকম ভাল কাজে যোগ দিতে এগিয়ে আসে।
{3:2} তারা যেন কারো নিন্দা না করে বরং শান্তিতে সদ্ভাবে থাকে এবং সকলের সঙ্গে অমায়িক ব্যবহার করে।
{3:3} কারণ একসময় আমরাও ছিলাম অজ্ঞ, অবাধ্য আর বিপথগামী। ইন্দ্রিয়ের বশবর্তী হয়ে শত্রুতা এবং হিংসা করে আমাদের সময় কেটেছে। আমরা নিজেরাও ছিলাম ঘৃণ্য, অন্যদের ঘৃণা করতাম।
{3:4} কিন্তু যখন আমাদের মুক্তিদাতা ঈশ্বরের প্রেম ও করুণা প্রকাশিত হল,
{3:5} তখন তিনি আমাদের উদ্ধার করলেন। আমাদের সৎকর্ম বা পুণ্যবলে নয়, তিনি স্বতঃপ্রবৃত্ত হয়ে আমাদের বাঁচালেন। তিনি আমাদের দীক্ষাস্নানের মাধ্যমে নবজন্ম দিয়ে পবিত্র আত্মার শক্তিতে নবজীবন দান করলেন।
{3:6} মুক্তিদাতা যীশু খ্রীষ্টকে দিয়ে ঈশ্বর আমাদের উপর সেই পবিত্র আত্মার অজস্র ধারা বর্ষণ করেছেন,
{3:7} যেন আমাদের পাপমুক্তি হয় এবং আমরা প্রত্যাশিত শাশ্বত জীবনের উত্তরাধিকার লাভ করি।
{3:8} তোমাকে আমি যা বললাম, জেনো সবই সত্য। আমি চাই এসব বিষয়ে তুমি বিশেষ গুরুত্ব দেবে যেন ঈশ্বরবিশ্বাসী সকলেই জনহিতকর কাজে আত্মনিয়োগ করে। এতে মানুষের কল্যাণ হয়।
{3:9} কিন্তু অবান্তর যুক্তি, দীর্ঘ বংশতালিকা, দলাদলি এবং বিধানের ব্যাখ্যা নিয়ে তর্কাতর্কি একেবারে এড়িয়ে চল। এসব নিতান্ত তুচ্ছ ব্যাপার। এসবের কোন অর্থ হয় না।
{3:10} যে দলাদলি করে, তাকে দুই একবার সতর্ক করে দিও। পরে তার সঙ্গে আর সম্পর্ক রেখো না।
{3:11} জানবে, লোকটার মনই বিকৃত এবং সে নিজের আচরণেই দোষী প্রমাণিত হয়।
{i3:12} উপসংহার
{3:12} আর্তোমাস এবং তুখিকাসকে পাঠিয়ে দিলেই তুমি তাড়াতাড়ি আমার কাছে নিকাপলিসে চলে আসতে চেষ্টা করো। কারণ শীতকালটা আমি সেখানে কাটাব স্থির করেছি।
{3:13} দুজন উকীল জেনাস এবং আপোলোকে তাদের যাত্রাপথে যথাসাধ্য সাহায্য করো। দেখো, পথে যেন তাদের কোন অসুবিধা না হয়।
{3:14} আমাদের লোক যেন জনহিতকর কাজে যোগ দিতে শেখে এবং তাদের জীবন সার্থক হয়।
{3:15} আমাদের সঙ্গীরা সকলে তোমাকে শুভেচ্ছা জানাচ্ছে। ঈশ্বর তোমাদের সকলের মঙ্গল করুন।
