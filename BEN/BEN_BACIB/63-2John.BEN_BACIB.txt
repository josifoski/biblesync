{i1:1} জনৈক ঈসায়ী মহিলার প্রতি পত্র
{1:1} এই প্রাচীন — মনোনীতা মহিলা ও তাঁর সন্তানদের সমীপে; যাঁদেরকে আমি সত্যে মহব্বত করি। কেবল আমি নই, বরং যত লোক সত্য জানে, সকলেই মহব্বত করে;
{1:2} সেই সত্যের দরুন, যে সত্য আমাদের মধ্যে বাস করছে এবং অনন্তকাল আমাদের সঙ্গে থাকবে।
{1:3} পিতা আল্লাহ্‌ থেকে এবং সেই পিতার পুত্র ঈসা মসীহ্‌ থেকে সত্যে ও মহব্বতে রহমত, করুণা ও শান্তি আমাদের সঙ্গে থাকবে।
{i1:4} সত্য ও মহব্বত
{1:4} আমরা পিতার কাছ থেকে যে হুকুম পেয়েছি, তোমার সন্তানদের মধ্যে কেউ কেউ তেমনি সত্যের পথে চলছে দেখতে পেয়ে আমি অতিশয় আনন্দিত হয়েছি।
{1:5} আর এখন, প্রিয় বোন, আমি তোমাকে নতুন হুকুম লিখবার মত নয়, কিন্তু আদি থেকে আমরা যে হুকুম পেয়েছি, সেই অনুসারে তোমাকে এই ফরিয়াদ করছি, যেন আমরা একে অন্যকে মহব্বত করি।
{1:6} আর মহব্বত এই — আমরা যেন তাঁর হুকুম অনুসারে চলি; এই হুকুমটি তোমরা আদি থেকে শুনেছ, যেন তোমরা সেই পথে চল।
{1:7} কারণ অনেক ছলনাকারী লোক দুনিয়াতে বের হয়েছে; ঈসা মসীহ্‌ মানব দেহে আগমন করেছেন, এই কথা তারা স্বীকার করে না; এরাই তো সেই ছলনাকারী ও দজ্জাল।
{1:8} নিজেদের বিষয়ে সাবধান হও; আমরা যা সাধন করেছি, তা যেন তোমরা না হারাও, কিন্তু যেন সমপূর্ণ পুরস্কার পাও।
{1:9} যে কেউ মসীহের শিক্ষাতে না থাকে কিন্তু তার সীমা ছাড়িয়ে যায়, সে আল্লাহ্‌কে পায় নি; সেই শিক্ষাতে যে থাকে, সে পিতা ও পুত্র উভয়কে পেয়েছে।
{1:10} যদি কেউ সেই শিক্ষা না নিয়ে তোমাদের কাছে আসে, তবে তাকে বাড়িতে গ্রহণ করো না এবং তাকে ‘মঙ্গল হোক’ বলো না।
{1:11} কেননা যে তাকে ‘মঙ্গল হোক’ বলে, সে তার দুষ্কর্মের সহভাগী হয়।
{1:12} তোমাদেরকে লিখবার অনেক কথা ছিল; কাগজ ও কালি ব্যবহার করতে আমার ইচ্ছা হল না। কিন্তু প্রত্যাশা করি যে, আমি তোমাদের কাছে গিয়ে সম্মুখাসম্মুখি হয়ে কথাবার্তা বলবো, যেন আমাদের আনন্দ সমপূর্ণ হয়।
{1:13} তোমার মনোনীতা বোনের সন্তানেরা তোমাকে সালাম জানাচ্ছে।
