{i1:1} Наставления
{1:1} От Презвитера до любезния Гай, когото обичам:
{1:2} Възлюбени, моля се да благоуспяваш във всичко и да си здрав, както благоуспява душата ти.
{1:3} Защото много се зарадвах, когато дойдоха някои братя и засвидетелстваха за твоята вярност, че ти ходиш в истината.
{1:4} Няма по-голяма радост за мен от това, да слушам, че моите чеда ходят в истината.
{1:5} Възлюбени, ти вършиш вярна работа във всичко, каквото правиш за братята, и то за чужденци,
{1:6} които свидетелстваха пред църквата за твоята любов. Добре ще направиш да ги изпратиш, както подобава пред Бога;
{1:7} защото за Христовото име излязоха, без да вземат нещо от езичниците.
{1:8} Затова ние сме длъжни да посрещаме такива с радост, за да бъдем съработници за истината.
{1:9} Писах няколко думи до църквата; но Диотреф, който обича да бъде пръв между тях, не ни приема.
{1:10} Затова, ако дойда, ще му напомня за делата, които върши, като дърдори против нас лоши думи. И като не се задоволява с това, той не просто сам не приема братята, но възпира и тези, които искат да ги приемат, и ги гони от църквата.
{1:11} Възлюбени, не подражавай на злото, но на доброто. Който върши добро, е от Бога; който върши зло, не е видял Бога.
{1:12} За Димитрий се свидетелства добро от всички и от самата истина; а още и ние свидетелстваме; и ти знаеш, че нашето свидетелство е истинно.
{1:13} Имах много да ти пиша, но не искам да ти пиша с мастило и перо,
{1:14} а се надявам скоро да те видя и да поговорим лице в лице*. Мир на тебе. Поздравяват те приятелите. Поздрави приятелите по име. _____ * На гръцки: уста с уста.
