{i1:1} Истина, любов и бдителност
{1:1} От Презвитера до избраната госпожа и до нейните деца, които аз наистина обичам (и не само аз, но и всички, които са познали истината):
{1:2} Заради истината, която пребъдва в нас и ще бъде с нас до века:
{1:3} Благодат, милост, мир да бъдат с нас от Бога Отца и от Господ Исус Христос, Син на Отца, в истина и любов.
{1:4} Много се зарадвах, че намерих някои от чедата ти да ходят в истината, както приехме заповед от Отца.
{1:5} И сега, госпожо, умолявам те, не като че ти пиша нова заповед, а тази, която имахме отначало: Да се обичаме един друг.
{1:6} И любовта е това: да ходим по Неговите заповеди. Тази е заповедта, в която трябва да ходите, както сте чули отначало.
{1:7} Защото много измамници излязоха в света, които не изповядват идването на Исус Христос в плът. Такъв човек е измамник и антихрист.
{1:8} Бъдете бдителни към себе си, да не изгубите онова, което сте изработили, но да получите пълна награда.
{1:9} Никой, който върви напред и не пребъдва в Христовото учение, няма Бога; този, който стои в учението, той има и Отца, и Сина.
{1:10} Ако някой дойде при вас и не носи това учение, недейте го приема вкъщи и не го поздравявайте,
{1:11} защото който го поздравява, става участник в неговите зли дела.
{1:12} Имам много да ви пиша, но не искам да пиша с книга и мастило, обаче се надявам да дойда при вас и да поговорим лице в лице, за да бъде радостта ни пълна.
{1:13} Поздравяват те чедата на твоята избрана сестра.
