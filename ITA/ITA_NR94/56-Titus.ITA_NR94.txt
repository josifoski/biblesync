{1:1} *Paolo, servo di Dio e *apostolo di Gesú Cristo per promuovere la fede degli eletti di Dio e la conoscenza della verità che è conforme alla pietà,
{i1:2} (1 Ti 3:15; 1 P 2:15) Indirizzo e saluti 1 Ti 1:12; 2 P 1:1-4
{1:2} nella speranza della vita eterna promessa prima di tutti i secoli da Dio, che non può mentire.
{1:3} Egli ha rivelato nei tempi stabiliti la sua parola mediante la predicazione che è stata affidata a me per ordine di Dio, nostro Salvatore.
{1:4} A *Tito, mio figlio legittimo secondo la fede che ci è comune, grazia e pace da Dio Padre e da Cristo Gesú, nostro Salvatore.
{i1:5} Tito incaricato di organizzare la chiesa di Creta 1 Ti 3:1-7; 1 P 5:1-4
{1:5} Per questa ragione ti ho lasciato a Creta: perché tu metta ordine nelle cose che rimangono da fare, e costituisca degli *anziani in ogni città, secondo le mie istruzioni,
{1:6} quando si trovi chi sia irreprensibile, marito di una sola moglie, che abbia figli fedeli, che non siano accusati di dissolutezza né insubordinati.
{1:7} Infatti bisogna che il *vescovo sia irreprensibile, come amministratore di Dio; non arrogante, non iracondo, non dedito al vino, non violento, non avido di guadagno disonesto,
{1:8} ma ospitale, amante del bene, assennato, giusto, santo, temperante,
{1:9} attaccato alla parola sicura, cosí come è stata insegnata, per essere in grado di esortare secondo la sana dottrina e di convincere quelli che contraddicono.
{i1:10} Ro 16:1718; 1 Ti 1:3-7; 2 Ti 2:16-1823-26; 3:5-9
{1:10} Infatti vi sono molti ribelli, ciarloni e seduttori delle menti, specialmente tra quelli della circoncisione, ai quali bisogna chiudere la bocca;
{1:11} uomini che sconvolgono intere famiglie, insegnando cose che non dovrebbero, per amore di un guadagno disonesto.
{1:12} Uno dei loro, proprio un loro *profeta, disse: «I Cretesi sono sempre bugiardi, male bestie, ventri pigri».
{1:13} Questa testimonianza è vera. Perciò riprendili severamente, perché siano sani nella fede,
{1:14} e non diano retta a favole giudaiche né a comandamenti di uomini che voltano le spalle alla verità.
{1:15} Tutto è puro per quelli che sono puri; ma per i contaminati e gli increduli niente è puro; anzi, sia la loro mente sia la loro coscienza sono impure.
{1:16} Professano di conoscere Dio, ma lo rinnegano con i fatti, essendo abominevoli e ribelli, incapaci di qualsiasi opera buona.
{i2:1} L'attività pastorale di colui che amministra il vangelo (1 Ti 2:9-15; 1 P 3:1-6) Sl 119:9 (Ef 6:5-8; 1 P 2:18-20)
{2:1} Ma tu esponi le cose che sono conformi alla sana dottrina:
{2:2} i vecchi siano sobri, dignitosi, assennati, sani nella fede, nell'amore, nella pazienza;
{2:3} anche le donne anziane abbiano un comportamento conforme a santità, non siano maldicenti né dedite a molto vino, siano maestre nel bene,
{2:4} per incoraggiare le giovani ad amare i mariti, ad amare i figli,
{2:5} a essere sagge, caste, diligenti nei lavori domestici, buone, sottomesse ai loro mariti, perché la parola di Dio non sia disprezzata.
{2:6} Esorta ugualmente i giovani a essere saggi,
{2:7} presentando te stesso in ogni cosa come esempio di opere buone; mostrando nell'insegnamento integrità, dignità,
{2:8} linguaggio sano, irreprensibile, perché l'avversario resti confuso, non avendo nulla di male da dire contro di noi.
{2:9} Esorta i servi a essere sottomessi ai loro padroni, a compiacerli in ogni cosa, a non contraddirli,
{2:10} a non derubarli, ma a mostrare sempre lealtà perfetta, per onorare in ogni cosa la dottrina di Dio, nostro Salvatore.
{i2:11} Manifestazione della grazia di Dio 1 P 1:10-21 (Ro 12:12; 1 Co 6:20; 1 Gv 3:1-3)
{2:11} Infatti la grazia di Dio, salvifica per tutti gli uomini, si è manifestata,
{2:12} e ci insegna a rinunziare all'empietà e alle passioni mondane, per vivere in questo mondo moderatamente, giustamente e in modo santo,
{2:13} aspettando la beata speranza e l'apparizione della gloria del nostro grande Dio e Salvatore, Cristo Gesú.
{2:14} Egli ha dato sé stesso per noi per riscattarci da ogni *iniquità e purificarsi un popolo che gli appartenga, zelante nelle opere buone.
{2:15} Parla di queste cose, esorta e riprendi con piena autorità. Nessuno ti disprezzi.
{i3:1} Esortazioni utili alla vita cristiana 1 P 2:13-16 (Ef 2:1-10; Tt 2:11-15) Ro 16:1718
{3:1} Ricorda loro che siano sottomessi ai magistrati e alle autorità, che siano ubbidienti, pronti a fare ogni opera buona,
{3:2} che non dicano male di nessuno, che non siano litigiosi, che siano miti, mostrando grande gentilezza verso tutti gli uomini.
{3:3} Perché anche noi un tempo eravamo insensati, ribelli, traviati, schiavi di ogni sorta di passioni e di piaceri, vivendo nella cattiveria e nell'invidia, odiosi e odiandoci a vicenda.
{3:4} Ma quando la bontà di Dio, nostro Salvatore, e il suo amore per gli uomini sono stati manifestati,
{3:5} egli ci ha salvati non per opere giuste da noi compiute, ma per la sua misericordia, mediante il lavacro della rigenerazione e del rinnovamento dello Spirito Santo,
{3:6} che egli ha sparso abbondantemente su di noi per mezzo di Cristo Gesú, nostro Salvatore,
{3:7} affinché, giustificati dalla sua grazia, diventassimo, in speranza, eredi della vita eterna.
{3:8} Certa è quest'affermazione, e voglio che tu insista con forza su queste cose, perché quelli che hanno creduto in Dio abbiano cura di dedicarsi a opere buone. Queste cose sono buone e utili agli uomini.
{3:9} Ma quanto alle questioni stolte, alle *genealogie, alle contese, e alle dispute intorno alla legge, evitale, perché sono inutili e vane.
{3:10} Ammonisci l'uomo settario una volta e anche due; poi evitalo;
{3:11} sapendo che un tal uomo è traviato e pecca, condannandosi da sé.
{i3:12} Ultime raccomandazioni Gv 15:8; 1 Co 16:20-24
{3:12} Quando ti avrò mandato Artemas o *Tichico, fa' il possibile per venire da me a Nicopoli, perché ho deciso di passarci l'inverno.
{3:13} Provvedi con cura al viaggio di Zena, il giurista, e di *Apollo, perché non manchi loro niente.
{3:14} Imparino anche i nostri a dedicarsi a opere buone per provvedere alle necessità, affinché non stiano senza portar frutto.
{3:15} Tutti quelli che sono con me ti salutano. Saluta quelli che ci amano nella fede. La grazia sia con tutti voi!
