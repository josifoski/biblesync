{1:1} *Paolo e *Timoteo, servi di Cristo Gesú, a tutti i santi in Cristo Gesú che sono in *Filippi, con i *vescovi e con i *diaconi,
{i1:2} (Ga 2:20) (2 Co 8:9; 9:8; 1 Te 5:16-18) Indirizzo e saluti 2 Co 1:12; Cl 1:12; 1 Te 1:1
{1:2} grazia a voi e pace da Dio nostro Padre e dal Signore Gesú Cristo.
{i1:3} Affetto di Paolo per i Filippesi Cl 1:3-11
{1:3} Io ringrazio il mio Dio di tutto il ricordo che ho di voi;
{1:4} e sempre, in ogni mia preghiera per tutti voi, prego con gioia
{1:5} a motivo della vostra partecipazione al *vangelo, dal primo giorno fino a ora.
{1:6} E ho questa fiducia: che colui che ha cominciato in voi un'opera buona, la condurrà a compimento fino al giorno di Cristo Gesú.
{1:7} Ed è giusto che io senta cosí di tutti voi, perché io vi ho nel cuore, voi tutti che, tanto nelle mie catene quanto nella difesa e nella conferma del vangelo, siete partecipi con me della grazia.
{1:8} Infatti Dio mi è testimone come io vi ami tutti con affetto profondo in Cristo Gesú.
{1:9} E prego che il vostro amore abbondi sempre piú in conoscenza e in ogni discernimento,
{1:10} perché possiate apprezzare le cose migliori, affinché siate limpidi e irreprensibili per il giorno di Cristo,
{1:11} ricolmi di frutti di giustizia che si hanno per mezzo di Gesú Cristo, a gloria e lode di Dio.
{i1:12} La prigionia di Paolo contribuisce alla causa del vangelo At 8:1-5; Mr 9:38-40 (Ro 14:78; 2 Co 5:1-8)
{1:12} Desidero che voi sappiate, fratelli, che quanto mi è accaduto ha piuttosto contribuito al progresso del vangelo;
{1:13} al punto che a tutti quelli del *pretorio e a tutti gli altri è divenuto noto che sono in catene per Cristo;
{1:14} e la maggioranza dei fratelli nel Signore, incoraggiati dalle mie catene, hanno avuto piú ardire nell'annunciare senza paura la parola di Dio.
{1:15} Vero è che alcuni predicano Cristo anche per invidia e per rivalità; ma ce ne sono anche altri che lo predicano di buon animo.
{1:16} Questi lo fanno per amore, sapendo che sono incaricato della difesa del vangelo;
{1:17} ma quelli annunziano Cristo con spirito di rivalità, non sinceramente, pensando di provocarmi qualche afflizione nelle mie catene.
{1:18} Che importa? Comunque sia, con ipocrisia o con sincerità, Cristo è annunziato; di questo mi rallegro, e mi rallegrerò ancora;
{1:19} so infatti che ciò tornerà a mia salvezza, mediante le vostre suppliche e l'assistenza dello Spirito di Gesú Cristo,
{1:20} secondo la mia viva attesa e la mia speranza di non aver da vergognarmi di nulla; ma che con ogni franchezza, ora come sempre, Cristo sarà glorificato nel mio corpo, sia con la vita, sia con la morte.
{1:21} Infatti per me il vivere è Cristo e il morire guadagno.
{1:22} Ma se il vivere nella carne porta frutto all'opera mia, non saprei che cosa preferire.
{1:23} Sono stretto da due lati: da una parte ho il desiderio di partire e di essere con Cristo, perché è molto meglio;
{1:24} ma, dall'altra, il mio rimanere nel corpo è piú necessario per voi.
{1:25} Ho questa ferma fiducia: che rimarrò e starò con tutti voi per il vostro progresso e per la vostra gioia nella fede,
{1:26} affinché, a motivo del mio ritorno in mezzo a voi, abbondi il vostro vanto in Cristo Gesú.
{i1:27} Esortazione alla perseveranza 1 Te 2:11-16; 2 Te 1:4-12; At 14:22; Eb 10:32-36; Ap 2:10
{1:27} Soltanto, comportatevi in modo degno del vangelo di Cristo, affinché, sia che io venga a vedervi sia che io resti lontano, senta dire di voi che state fermi in uno stesso spirito, combattendo insieme con un medesimo animo per la fede del vangelo,
{1:28} per nulla spaventati dagli avversari. Questo per loro è una prova evidente di perdizione; ma per voi di salvezza; e ciò da parte di Dio.
{1:29} Perché vi è stata concessa la grazia, rispetto a Cristo, non soltanto di credere in Lui, ma anche di soffrire per lui,
{1:30} sostenendo voi pure la stessa lotta che mi avete veduto sostenere e nella quale ora sentite dire che io mi trovo.
{i2:1} Cristo, esempio di umiltà Ro 12:1016; 15:1-7 (Mt 20:26-28; 2 Co 8:9; Ef 5:2) (Cl 1:15-20; Eb 1:1-4)
{2:1} Se dunque v'è qualche incoraggiamento in Cristo, se vi è qualche conforto d'amore, se vi è qualche comunione di Spirito, se vi è qualche tenerezza di affetto e qualche compassione,
{2:2} rendete perfetta la mia gioia, avendo un medesimo pensare, un medesimo amore, essendo di un animo solo e di un unico sentimento.
{2:3} Non fate nulla per spirito di parte o per vanagloria, ma ciascuno, con umiltà, stimi gli altri superiori a sé stesso,
{2:4} cercando ciascuno non il proprio interesse, ma anche quello degli altri.
{2:5} Abbiate in voi lo stesso sentimento che è stato anche in Cristo Gesú,
{2:6} il quale, pur essendo in forma di Dio, non considerò l'essere uguale a Dio qualcosa a cui aggrapparsi gelosamente,
{2:7} ma svuotò sé stesso, prendendo forma di servo, divenendo simile agli uomini;
{2:8} trovato esteriormente come un uomo, umiliò sé stesso, facendosi ubbidiente fino alla morte, e alla morte di croce.
{2:9} Perciò Dio lo ha sovranamente innalzato e gli ha dato il nome che è al di sopra di ogni nome,
{2:10} affinché nel nome di Gesú si pieghi ogni ginocchio nei cieli, sulla terra, e sotto terra,
{2:11} e ogni lingua confessi che Gesú Cristo è il Signore, alla gloria di Dio Padre.
{i2:12} Esortazione alla santificazione 2 P 1:5-11 (1 P 2:9; Mt 5:14-1648)
{2:12} Cosí, miei cari, voi che foste sempre ubbidienti, non solo come quand'ero presente, ma molto piú adesso che sono assente, adoperatevi al compimento della vostra salvezza con timore e tremore;
{2:13} infatti è Dio che produce in voi il volere e l'agire, secondo il suo disegno benevolo.
{2:14} Fate ogni cosa senza mormorii e senza dispute,
{2:15} perché siate irreprensibili e integri, figli di Dio senza biasimo in mezzo a una generazione storta e perversa, nella quale risplendete come astri nel mondo,
{2:16} tenendo alta la parola di vita, in modo che nel *giorno di Cristo io possa vantarmi di non aver corso invano, né invano faticato.
{2:17} Ma se anche vengo offerto in *libazione sul sacrificio e sul servizio della vostra fede, ne gioisco e me ne rallegro con tutti voi;
{2:18} e nello stesso modo gioitene anche voi e rallegratevene con me.
{i2:19} Missione di Timoteo ed Epafròdito 1 Te 3:1-11
{2:19} Ora spero nel Signore Gesú di mandarvi presto *Timoteo per essere io pure incoraggiato nel ricevere vostre notizie.
{2:20} Infatti non ho nessuno di animo pari al suo che abbia sinceramente a cuore quel che vi concerne.
{2:21} Poiché tutti cercano i loro propri interessi, e non quelli di Cristo Gesú.
{2:22} Voi sapete che egli ha dato buona prova di sé, perché ha servito con me la causa del *vangelo, come un figlio con il proprio padre.
{2:23} Spero dunque di mandarvelo appena avrò visto come andrà a finire la mia situazione;
{2:24} ma ho fiducia nel Signore di poter venire presto anch'io.
{i2:25} Fl 4:1018; 1 Co 16:15-18
{2:25} Però ho ritenuto necessario mandarvi Epafròdito, mio fratello, mio compagno di lavoro e di lotta, inviatomi da voi per provvedere alle mie necessità;
{2:26} egli aveva un gran desiderio di vedervi tutti ed era preoccupato perché avevate saputo della sua malattia.
{2:27} È stato ammalato, infatti, e ben vicino alla morte; ma Dio ha avuto pietà di lui; e non soltanto di lui, ma anche di me, perché io non avessi dolore su dolore.
{2:28} Perciò ve l'ho mandato con gran premura, affinché vedendolo di nuovo vi rallegriate, e anch'io sia meno afflitto.
{2:29} Accoglietelo dunque nel Signore con ogni gioia e abbiate stima di uomini simili;
{2:30} perché è per l'opera di Cristo che egli è stato molto vicino alla morte, avendo rischiato la propria vita per supplire ai servizi che non potevate rendermi voi stessi.
{i3:1} Esempio di Paolo nella corsa cristiana Ga 5:1-6 (Ga 1:13-16; 2:151620; 6:12-14; Mt 13:44-46) Ro 6:3-13 (1 Co 9:24-27; 2 P 1:5-11)
{3:1} Del resto, fratelli miei, rallegratevi nel Signore. Io non mi stanco di scrivervi le stesse cose, e ciò è garanzia di sicurezza per voi.
{3:2} Guardatevi dai cani, guardatevi dai cattivi operai, guardatevi da quelli che si fanno mutilare;
{3:3} perché i veri circoncisi siamo noi, che offriamo il nostro culto per mezzo dello Spirito di Dio, che ci vantiamo in Cristo Gesú, e non mettiamo la nostra fiducia nella carne;
{3:4} benché io avessi motivo di confidarmi anche nella carne. Se qualcun altro pensa di aver motivo di confidarsi nella carne, io posso farlo molto di piú;
{3:5} io, circonciso l'ottavo giorno, della razza d'*Israele, della tribú di *Beniamino, *ebreo figlio d'Ebrei; quanto alla legge, *fariseo;
{3:6} quanto allo zelo, persecutore della chiesa; quanto alla giustizia che è nella legge, irreprensibile.
{3:7} Ma ciò che per me era un guadagno, l'ho considerato come un danno, a causa di Cristo.
{3:8} Anzi, a dire il vero, ritengo che ogni cosa sia un danno di fronte all'eccellenza della conoscenza di Cristo Gesú, mio Signore, per il quale ho rinunciato a tutto; io considero queste cose come tanta spazzatura al fine di guadagnare Cristo
{3:9} e di essere trovato in lui non con una giustizia mia, derivante dalla legge, ma con quella che si ha mediante la fede in Cristo: la giustizia che viene da Dio, basata sulla fede.
{3:10} Tutto questo allo scopo di conoscere Cristo, la potenza della sua risurrezione, la comunione delle sue sofferenze, divenendo conforme a lui nella sua morte,
{3:11} per giungere in qualche modo alla risurrezione dei morti.
{3:12} Non che io abbia già ottenuto tutto questo o sia già arrivato alla perfezione; ma proseguo il cammino per cercare di afferrare ciò per cui sono anche stato afferrato da Cristo Gesú.
{3:13} Fratelli, io non ritengo di averlo già afferrato; ma una cosa faccio: dimenticando le cose che stanno dietro e protendendomi verso quelle che stanno davanti,
{3:14} corro verso la mèta per ottenere il premio della celeste vocazione di Dio in Cristo Gesú.
{i3:15} 1 Co 11:1 (Ro 16:1718; Ga 6:78) (Eb 13:14; Cl 3:1-4; 1 Gv 3:1-3)
{3:15} Sia questo dunque il sentimento di quanti siamo maturi; se in qualche cosa voi pensate altrimenti, Dio vi rivelerà anche quella.
{3:16} Soltanto, dal punto a cui siamo arrivati, continuiamo a camminare per la stessa via.
{3:17} Siate miei imitatori, fratelli, e guardate quelli che camminano secondo l'esempio che avete in noi.
{3:18} Perché molti camminano da nemici della croce di Cristo (ve l'ho detto spesso e ve lo dico anche ora piangendo),
{3:19} la fine dei quali è la perdizione; il loro dio è il ventre e la loro gloria è in ciò che torna a loro vergogna; gente che ha l'animo alle cose della terra.
{3:20} Quanto a noi, la nostra cittadinanza è nei cieli, da dove aspettiamo anche il Salvatore, Gesú Cristo, il Signore,
{3:21} che trasformerà il corpo della nostra umiliazione rendendolo conforme al corpo della sua gloria, mediante il potere che egli ha di sottomettere a sé ogni cosa.
{4:1} Perciò, fratelli miei cari e desideratissimi, allegrezza e corona mia, state in questa maniera saldi nel Signore, o diletti!
{i4:2} Raccomandazioni varie Fl 2:1-3; Ro 16:1-4
{4:2} Esorto Evodia ed esorto Sintíche a essere concordi nel Signore.
{4:3} Sí, prego pure te, mio fedele collaboratore, vieni in aiuto a queste donne, che hanno lottato per il *vangelo insieme a me, a Clemente e agli altri miei collaboratori i cui nomi sono nel libro della vita.
{i4:4} 1 Te 5:16; Mt 11:29 (1 P 5:7; Cl 4:2) Gm 3:1718
{4:4} Rallegratevi sempre nel Signore. Ripeto: rallegratevi.
{4:5} La vostra mansuetudine sia nota a tutti gli uomini. Il Signore è vicino.
{4:6} Non angustiatevi di nulla, ma in ogni cosa fate conoscere le vostre richieste a Dio in preghiere e suppliche, accompagnate da ringraziamenti.
{4:7} E la pace di Dio, che supera ogni intelligenza, custodirà i vostri cuori e i vostri pensieri in Cristo Gesú.
{4:8} Quindi, fratelli, tutte le cose vere, tutte le cose onorevoli, tutte le cose giuste, tutte le cose pure, tutte le cose amabili, tutte le cose di buona fama, quelle in cui è qualche virtú e qualche lode, siano oggetto dei vostri pensieri.
{4:9} Le cose che avete imparate, ricevute, udite da me e viste in me, fatele; e il Dio della pace sarà con voi.
{i4:10} Liberalità dei Filippesi e disinteresse di Paolo Eb 13:3516 (Fl 1:7; 2:25) (Ga 6:6910; 2 Co 9:6-15)
{4:10} Ho avuto una grande gioia nel Signore, perché finalmente avete rinnovato le vostre cure per me; ci pensavate sí, ma vi mancava l'opportunità.
{4:11} Non lo dico perché mi trovi nel bisogno, poiché io ho imparato ad accontentarmi dello stato in cui mi trovo.
{4:12} So vivere nella povertà e anche nell'abbondanza; in tutto e per tutto ho imparato a essere saziato e ad aver fame; a essere nell'abbondanza e nell'indigenza.
{4:13} Io posso ogni cosa in colui che mi fortifica.
{4:14} Tuttavia avete fatto bene a prender parte alla mia afflizione.
{4:15} Anche voi sapete, Filippesi, che quando cominciai a predicare il vangelo, dopo aver lasciato la Macedonia, nessuna chiesa mi fece parte di nulla per quanto concerne il dare e l'avere, se non voi soli;
{4:16} perché anche a *Tessalonica mi avete mandato, una prima e poi una seconda volta, ciò che mi occorreva.
{4:17} Non lo dico perché io ricerchi i doni; ricerco piuttosto il frutto che abbondi a vostro conto.
{4:18} Ora ho ricevuto ogni cosa e sono nell'abbondanza. Sono ricolmo di beni, avendo ricevuto da Epafròdito quello che mi avete mandato e che è un profumo di odore soave, un sacrificio accetto e gradito a Dio.
{4:19} Il mio Dio provvederà a ogni vostro bisogno, secondo la ricchezza della sua gloria, in Cristo Gesú.
{4:20} Al Dio e Padre nostro sia la gloria nei secoli dei secoli. Amen.
{i4:21} Saluti 1 Co 16:20-24
{4:21} Salutate ognuno dei santi in Cristo Gesú.
{4:22} I fratelli che sono con me vi salutano. Tutti i santi vi salutano e specialmente quelli della casa di *Cesare.
{4:23} La grazia del Signore Gesú Cristo sia con lo spirito vostro.
