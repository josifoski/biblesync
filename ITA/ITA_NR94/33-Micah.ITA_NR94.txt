{1:1} Parola del Signore, rivolta a *Michea, il Morastita, al tempo di Iotam, di Acaz e di *Ezechia, re di *Giuda. Visione che egli ebbe riguardo a *Samaria e a *Gerusalemme.
{i1:2} Sl 85:11; Pr 21:3; Is 32:1718 Minacce del Signore contro Israele e Giuda Sl 50:1-4 (Os 8:1-6; 13:16; 2 R 18:9-12)
{1:2} Ascoltate, o popoli tutti! Presta attenzione, o terra, con tutto quello che è in te! Il Signore, Dio, sia testimone contro di voi, il Signore dal suo tempio santo.
{1:3} Infatti, ecco, il Signore esce dal suo luogo, scende, cammina sulle alture della terra.
{1:4} I monti si sciolgono sotto di lui e le valli si liquefanno come cera davanti al fuoco, come acqua che cola sopra un pendío.
{1:5} Tutto questo a causa della *trasgressione di *Giacobbe e dei peccati della casa d'*Israele. Qual è la trasgressione di Giacobbe? Non è forse Samaria? Quali sono gli alti luoghi di Giuda? Non sono forse Gerusalemme?
{1:6} «Perciò io farò di Samaria un mucchio di pietre nella campagna, un luogo da piantarci le vigne; ne farò rotolare le pietre giú nella valle, ne metterò allo scoperto le fondamenta.
{1:7} Tutte le sue immagini scolpite saranno infrante, tutte le sue offerte agli idoli saranno arse con il fuoco, io ridurrò tutti i suoi idoli in desolazione, perché sono offerte raccolte come salario di prostituzione e torneranno a essere salario di prostituzione».
{i1:8} Is 36:12; 10:28, ecc.
{1:8} Per questo io piangerò e griderò, andrò scalzo e nudo; alzerò lamenti come lo sciacallo, grida lugubri come lo struzzo.
{1:9} La sua piaga infatti è incurabile; si estende fino a Giuda e giunge fino alla porta del mio popolo, fino a Gerusalemme.
{1:10} Non l'annunziate a Gat! Non piangete ad Acco! A Bet-Leafra io mi rotolo nella polvere.
{1:11} Parti, vattene, o abitante di Safir, nuda e piena di vergogna; non esce piú l'abitante di Saanan; il lutto di Bet-Aesel vi priva della sua protezione.
{1:12} L'abitante di Marot trema per la sua salvezza, perché una sciagura è scesa da parte del Signore fino alla porta di Gerusalemme.
{1:13} Attacca i cavalli al carro, o abitante di Lachis! Tu sei stata causa di peccato per la figlia di *Sion, poiché in te si sono trovate le trasgressioni d'Israele.
{1:14} Perciò tu darai un regalo d'addio a Moreset-Gat; le case di Aczib saranno una delusione per i re d'Israele.
{1:15} Io farò venire il tuo nuovo padrone, o abitante di Maresa; fino ad Adullam arriverà la gloria d'Israele!
{1:16} Tàgliati i capelli, raditi il capo, a causa dei figli, tue delizie! Fatti calva come l'avvoltoio, perché essi vanno in esilio, lontani da te!
{i2:1} Malvagità e castigo d'Israele Is 3:1415; 5:8, ecc.; Am 4:1-3; 5:11-13
{2:1} Guai a quelli che meditano l'*iniquità e tramano il male sui loro letti, per eseguirlo allo spuntar del giorno, quando ne hanno il potere in mano!
{2:2} Desiderano dei campi, e se ne impadroniscono; delle case, e se le prendono; cosí opprimono l'uomo e la sua casa, l'individuo e la sua proprietà.
{2:3} Perciò cosí dice il Signore: «Ecco, contro questa razza io medito un male a cui non potrete sottrarre il collo; non camminerete piú a testa alta, perché saranno tempi cattivi.
{2:4} In quel giorno si farà un proverbio su di voi, si canterà un lamento, e si dirà: “È finita! Noi siamo interamente rovinati! Egli passa ad altri l'eredità del mio popolo! Vedete come egli me la toglie! I nostri campi li distribuisce ai *trasgressori!”»
{2:5} Perciò nell'assemblea del Signore non ci sarà nessuno che misuri con la cordicella i lotti di terreno.
{i2:6} Is 30:9-14 (Le 18:24-28; Ez 36:17-19)
{2:6} «Non *profetizzate!» vanno essi ripetendo. «Anche se non si profetizzano tali cose, non si eviterà l'infamia».
{2:7} O tu, che porti il nome di casa di *Giacobbe, è forse il Signore pronto all'ira? È questo il suo modo di agire? «Le mie parole non sono forse favorevoli a chi cammina rettamente?
{2:8} Ma da tempo il mio popolo è trattato da nemico; voi strappate il mantello dalla veste a quelli che passano tranquilli, che tornano dalla guerra.
{2:9} Voi scacciate le donne del mio popolo dalle case che sono a loro care; voi togliete per sempre la mia gloria ai loro figli.
{2:10} Alzatevi, andatevene! perché questo non è luogo di riposo; a causa della sua impurità, provoca distruzione, una distruzione terribile.
{2:11} Se uno che corre dietro al vento e spaccia menzogne dicesse: “Io predirò per te vino e bevande forti!” per questo popolo egli sarebbe un indovino.
{i2:12} Gr 23:378; Za 10:8-12
{2:12} «Io ti radunerò, o Giacobbe, ti radunerò tutto quanto! Certo io raccoglierò il resto d'*Israele; io li farò venire assieme come pecore in un ovile; come un gregge in mezzo al pascolo; il luogo sarà pieno di gente.
{2:13} Chi farà la breccia salirà davanti a loro; essi faranno la breccia, passeranno per la porta e per essa usciranno; il loro re marcerà davanti a loro e il Signore sarà alla loro testa».
{i3:1} Rimprovero ai capi del popolo e ai falsi profeti Is 10:1-4; Sl 82
{3:1} Io dissi: «Ascoltate, vi prego, o capi di *Giacobbe, e voi funzionari della casa d'*Israele. Non spetta a voi conoscere ciò che è giusto?
{3:2} Ma voi odiate il bene e amate il male, scorticate il mio popolo e gli strappate la carne dalle ossa.
{3:3} Essi divorano la carne del mio popolo, gli strappano la pelle di dosso, gli spezzano le ossa; lo fanno a pezzi come ciò che si mette nella casseruola, come carne da mettere nella pentola».
{3:4} Allora grideranno al Signore, ma egli non risponderà loro; in quei giorni, egli nasconderà loro la sua faccia, perché le loro azioni sono state malvagie.
{i3:5} Is 56:10-12; Gr 23:9, ecc.
{3:5} Cosí parla il Signore riguardo ai *profeti che sviano il mio popolo e che gridano: «Pace!» quando i loro denti hanno qualcosa da mangiare, ma dichiarano la guerra santa contro chi non mette nulla nella loro bocca.
{3:6} «Perciò si farà notte per voi e non avrete piú visioni; si farà buio e non avrete piú divinazioni; il sole tramonterà su questi profeti e il giorno si oscurerà per loro.
{3:7} I *veggenti saranno coperti di vergogna, e gli indovini arrossiranno; tutti si copriranno la barba, perché non vi sarà risposta da Dio».
{3:8} Ma, quanto a me, io sono pieno di forza, dello Spirito del Signore, di giustizia e di coraggio, per far conoscere a Giacobbe la sua *trasgressione e a Israele il suo peccato.
{i3:9} (Is 1:21-24; So 3:1-4) Gr 26:17-19
{3:9} Ascoltate, vi prego, o capi della casa di Giacobbe, e voi guide della casa d'Israele, che detestate ciò che è giusto e pervertite tutto ciò che è retto,
{3:10} che costruite *Sion con il sangue e *Gerusalemme con l'ingiustizia!
{3:11} I suoi capi giudicano per ottenere regali, i suoi *sacerdoti insegnano per un profitto, i suoi profeti fanno predizioni per denaro, e tuttavia si appoggiano al Signore e dicono: «Il Signore non è forse in mezzo a noi? Non ci verrà addosso nessun male!»
{3:12} Perciò, per causa vostra, Sion sarà arata come un campo, Gerusalemme diventerà un mucchio di rovine, e il monte del *tempio un'altura boscosa.
{i4:1} Gloria futura di Gerusalemme = Is 2:2-5; cfr. 60:1, ecc.
{4:1} Ma negli ultimi tempi, il monte della casa del Signore sarà posto in cima ai monti e si eleverà al di sopra delle colline e i popoli affluiranno ad esso.
{4:2} Verranno molte nazioni e diranno: «Venite, saliamo al monte del Signore, alla casa del Dio di *Giacobbe; egli c'insegnerà le sue vie e noi cammineremo nei suoi sentieri!» Poiché da *Sion uscirà la legge, da *Gerusalemme la parola delSignore.
{4:3} Egli sarà giudice fra molti popoli, arbitro fra nazioni potenti e lontane. Dalle loro spade fabbricheranno vòmeri, dalle loro lance, ròncole; una nazione non alzerà piú la spada contro l'altra e non impareranno piú la guerra.
{4:4} Potranno sedersi ciascuno sotto la sua vite e sotto il suo fico, senza che nessuno li spaventi; poiché la bocca del Signore degli eserciti ha parlato.
{4:5} Mentre tutti i popoli camminano ciascuno nel nome del suo dio, noi cammineremo nel nome del Signore, nostro Dio, per sempre.
{i4:6} (Gr 30:18-22; Ez 34:12-16) Za 9:910
{4:6} «Quel giorno», dice il Signore, «io raccoglierò le pecore zoppe, radunerò quelle che erano state scacciate e quelle che io avevo trattato duramente.
{4:7} Di quelle zoppe io farò un resto che sussisterà; di quelle scacciate lontano, una nazione potente. Il Signore regnerà su di loro, sul monte Sion, da allora e per sempre.
{4:8} A te, torre del gregge, colle della figlia di Sion, a te verrà, a te verrà l'antico dominio, il regno che spetta alla figlia di Gerusalemme».
{i4:9} Schiavitú e liberazione d'Israele Gr 29:10-14; Za 12:2-6
{4:9} Ora, perché gridi cosí forte? Non c'è piú nessun re dentro di te? Il tuo consigliere è forse perito, al punto che l'angoscia ti colga come una donna che partorisce?
{4:10} Soffri e gemi, figlia di Sion, come donna che partorisce, perché ora uscirai dalla città, abiterai per i campi, e andrai fino a *Babilonia. Là tu sarai liberata, là il Signore ti riscatterà dalla mano dei tuoi nemici.
{4:11} Ora, molte nazioni si sono adunate contro di te e dicono: «Sia profanata e i nostri occhi godano alla vista di Sion!»
{4:12} Ma esse non conoscono i pensieri del Signore, non comprendono i suoi disegni: poiché egli le raduna come covoni sull'aia.
{4:13} «Figlia di Sion, àlzati, trebbia! perché io farò in modo che il tuo corno sia di ferro e le tue unghie siano di bronzo; tu triterai molti popoli; consacrerai i loro guadagni al Signore, e le loro ricchezze al Signore di tutta la terra».
{5:1} Ora, o figlia di schiere, raduna le tue schiere! Siamo cinti d'assedio; colpiscono con la verga la guancia del giudice d'Israele!
{i5:2} Nascita e regno del Messia Is 9:56 (Mt 2:1-11; Lu 2:1-14; 1:30-33) Sl 72; Mt 27:24‑37
{5:2} «Ma da te, o *Betlemme, Efrata, piccola per essere tra le migliaia di *Giuda, da te mi uscirà colui che sarà dominatore in *Israele, le cui origini risalgono ai tempi antichi, ai giorni eterni.
{5:3} Perciò egli li darà in mano ai loro nemici, fino al tempo in cui colei che deve partorire partorirà; e il resto dei suoi fratelli tornerà a raggiungere i figli d'Israele».
{5:4} Egli starà là e pascolerà il suo gregge con la forza del Signore, con la maestà del nome del Signore, suo Dio. E quelli abiteranno in pace, perché allora egli sarà grande fino all'estremità della terra.
{5:5} Sarà lui che porterà la pace. Quando l'Assiro verrà nel nostro paese e metterà piede nei nostri palazzi, noi gli opporremo sette pastori e otto príncipi del popolo.
{5:6} Essi governeranno il paese dell'Assiro con la spada e la terra di Nimrod nelle sue proprie città; egli ci libererà dall'Assiro, quando questi verrà nel nostro paese, e metterà piede nei nostri confini.
{i5:7} Ro 11:111215; Is 54:15-17; 2 Co 2:1516
{5:7} Il resto di *Giacobbe sarà, in mezzo a molti popoli, come una rugiada che viene dalSignore, come una pioggia sull'erba, che non aspettano ordine d'uomo e non dipendono dai figli degli uomini.
{5:8} Il resto di Giacobbe sarà fra le nazioni, in mezzo a molti popoli, come un leone tra gli animali della foresta, come un leoncello fra le greggi di pecore, che, quando passa, calpesta e sbrana, e nessuno può liberare.
{5:9} Si alzi la tua mano sopra i tuoi avversari e tutti i tuoi nemici siano sterminati!
{i5:10} Za 9:10; 13:2
{5:10} «Quel giorno», dice il Signore, «io sterminerò i tuoi cavalli in mezzo a te e distruggerò i tuoi carri;
{5:11} annienterò le città del tuo paese e abbatterò tutte le tue fortezze;
{5:12} eliminerò dalla tua mano i sortilegi e tu non avrai piú indovini;
{5:13} frantumerò in mezzo a te le tue immagini scolpite e le tue statue e tu non ti prostrerai piú davanti all'opera delle tue mani.
{5:14} Io estirperò in mezzo a te i tuoi idoli di *Astarte, distruggerò le tue città
{5:15} e farò vendetta, con ira e furore, delle nazioni che non avranno dato ascolto».
{i6:1} Il Signore muove causa contro il suo popolo Gr 2:4-7; 1 S 12:7-12
{6:1} Ascoltate quindi ciò che dice il Signore: «Àlzati, contendi con le montagne, i colli odano la tua voce!
{6:2} Ascoltate, o monti, la causa del Signore! Anche voi, salde fondamenta della terra! poiché il Signore contende con il suo popolo e vuol discutere con *Israele.
{6:3} Popolo mio, che ti ho fatto? In che cosa ti ho stancato? Testimonia pure contro di me!
{6:4} Sono io infatti che ti ho condotto fuori dal paese d'Egitto, ti ho liberato dalla casa di schiavitú, ho mandato davanti a te *Mosè, *Aaronne e *Maria.
{6:5} Ricorda dunque, popolo mio, quel che tramava Balac, re di *Moab, e che cosa gli rispose *Balaam, figlio di Beor, da Sittim a *Ghilgal, affinché tu riconosca la giustizia del Signore».
{i6:6} Sl 50:7, ecc.; 51:1617; Is 1:11-19; Os 6:6
{6:6} Con che cosa verrò in presenza del Signore e mi inchinerò davanti al Dio eccelso? Verrò in sua presenza con olocausti, con vitelli di un anno?
{6:7} Gradirà il Signore le migliaia di montoni, le miriadi di fiumi d'olio? Dovrò offrire il mio primogenito per la mia *trasgressione, il frutto delle mie viscere per il mio peccato?
{6:8} O uomo, egli ti ha fatto conoscere ciò che è bene; che altro richiede da te il Signore, se non che tu pratichi la giustizia, che tu ami la misericordia e cammini umilmente con il tuo Dio?
{i6:9} (Am 8:4-8; 5:11-13) 1 R 9:6-9
{6:9} La voce del Signore grida alla città, chi ha senno teme il tuo nome. «Ascoltate la minaccia del castigo e colui che lo manda!
{6:10} Ci sono ancora, nella casa dell'empio, tesori illecitamente acquistati, e l'*efa scarso, che è cosa abominevole?
{6:11} Sarei io puro se tollerassi bilance false e il sacchetto dei pesi falsi?
{6:12} I ricchi della città sono pieni di violenza, i suoi abitanti affermano il falso e la loro lingua non è che inganno nella loro bocca.
{6:13} Perciò anch'io ti colpirò, ti produrrò gravi ferite e ti devasterò a causa dei tuoi peccati.
{6:14} Tu mangerai, ma senza saziarti e la fame ti rimarrà dentro; porterai via, ma non salverai e ciò che avrai salvato lo darò in balía della spada.
{6:15} Tu seminerai, ma non mieterai; spremerai le olive, ma non ti ungerai con l'olio; farai colare il mosto ma non berrai il vino.
{6:16} Si osservano con cura gli statuti d'Omri e tutte le pratiche della casa d'*Acab; tu cammini seguendo i loro consigli, perché io abbandoni te alla desolazione e i tuoi abitanti allo scherno! Tu porterai l'infamia del mio popolo!»
{i7:1} (Sl 12:1-5; Gr 5:125-31; 9:2-11) Mt 10:213536
{7:1} Ahimè! io mi trovo come dopo la raccolta dei frutti, come dopo la racimolatura, quando è finita la vendemmia; non c'è piú grappolo da mangiare; io desidero invano un fico primaticcio.
{7:2} L'uomo pio è scomparso dalla terra; non c'è piú gente retta fra gli uomini; tutti stanno in agguato per spargere il sangue, ognuno dà la caccia con la rete a suo fratello.
{7:3} Le loro mani sono pronte al male, per farlo con ogni cura; il principe ha delle pretese, il giudice si lascia corrompere, il potente manifesta la sua ingordigia e ordiscono cosí le loro trame.
{7:4} Il migliore di loro è simile a un rovo; il piú retto è peggiore di una siepe di spine. Il giorno annunziato dalle tue sentinelle, il giorno della tua punizione viene; allora saranno nella costernazione.
{7:5} Non fidatevi del compagno, non riponete fiducia nell'amico intimo; sorveglia la porta della tua bocca davanti a colei che riposa sul tuo petto.
{7:6} Perché il figlio offende il padre, la figlia insorge contro la madre, la nuora contro la suocera e i nemici di ciascuno sono quelli di casa sua.
{i7:7} Speranza e promessa per Israele La 3:21, ecc.
{7:7} Quanto a me, io volgerò lo sguardo verso il Signore, spererò nel Dio della mia salvezza; il mio Dio mi ascolterà.
{7:8} Non ti rallegrare per me, o mia nemica! Se sono caduta, mi rialzerò; se sto seduta nelle tenebre, il Signore è la mia luce.
{7:9} Io sopporterò lo sdegno del Signore, perché ho peccato contro di lui, finché egli difenda la mia causa e mi faccia giustizia; egli mi condurrà fuori alla luce e io contemplerò la sua giustizia.
{7:10} Allora la mia nemica lo vedrà e sarà coperta di vergogna; lei che mi diceva: «Dov'è il Signore, il tuo Dio?» I miei occhi la vedranno, quando sarà calpestata come il fango delle strade.
{i7:11} Is 19:18-25 (Gr 50:19; Ez 34:11-15)
{7:11} Verrà il giorno in cui le tue mura saranno ricostruite; quel giorno saranno allargati i tuoi confini.
{7:12} Quel giorno si verrà a te, dall'Assiria fino alle città d'Egitto, dall'Egitto sino al fiume, da mare a mare e da monte a monte.
{7:13} La terra sarà ridotta in un deserto a causa dei suoi abitanti, come conseguenza delle loro azioni.
{7:14} Pasci il tuo popolo con la tua verga, il gregge della tua eredità che sta solitario nella foresta, in mezzo al *Carmelo. Esso pascoli in *Basan e in *Galaad, come nei giorni antichi.
{7:15} «Come nei giorni in cui uscisti dal paese d'Egitto, io ti farò vedere cose meravigliose».
{7:16} Le nazioni lo vedranno e saranno confuse, nonostante tutta la loro potenza; si metteranno la mano sulla bocca e le loro orecchie saranno assordate.
{7:17} Leccheranno la polvere come il serpente, come gli animali che strisciano sulla terra. Usciranno spaventate dai loro ripari, verranno tremanti al Signore, nostro Dio, e avranno timore di te.
{i7:18} Sl 85; Lu 1:68-75
{7:18} Quale Dio è come te, che perdoni l'*iniquità e passi sopra alla colpa del resto della tua eredità? Egli non serba la sua ira per sempre, perché si compiace di usare misericordia.
{7:19} Egli tornerà ad avere pietà di noi, metterà sotto i suoi piedi le nostre colpe e getterà in fondo al mare tutti i nostri peccati.
{7:20} Tu mostrerai la tua fedeltà a *Giacobbe, la tua misericordia ad *Abraamo, come giurasti ai nostri padri, fin dai giorni antichi.
