{i1:1} (Ef 4:15; 5:89) Indirizzo e saluti 3 Gv 1; 2 P 1:12
{1:1} L'*anziano alla signora eletta e ai suoi figli che io amo nella verità (e non solo io ma anche tutti quelli che hanno conosciuto la verità)
{1:2} a motivo della verità che dimora in noi e sarà con noi in eterno:
{1:3} grazia, misericordia e pace saranno con noi da parte di Dio Padre e di Gesú Cristo, il Figlio del Padre, nella verità e nell'amore.
{i1:4} La verità e l'amore 3 Gv 34 (Gv 13:3435; 1 Gv 5:1-3)
{1:4} Mi sono molto rallegrato di aver trovato fra i tuoi figli alcuni che camminano nella verità, secondo il comandamento che abbiamo ricevuto dal Padre.
{1:5} E ora ti prego, signora, non come se ti scrivessi un comandamento nuovo, ma quello che abbiamo avuto fin da principio: amiamoci gli uni gli altri!
{1:6} In questo è l'amore: che camminiamo secondo i suoi comandamenti. Questo è il comandamento in cui dovete camminare come avete imparato fin da principio.
{i1:7} I falsi dottori 1 Gv 4:1-6; 2:18-23
{1:7} Poiché molti seduttori sono usciti per il mondo, i quali non riconoscono pubblicamente che Gesú Cristo è venuto in carne. Quello è il seduttore e l'anticristo.
{1:8} Badate a voi stessi affinché non perdiate il frutto delle opere compiute, ma riceviate piena ricompensa.
{1:9} Chi va oltre e non rimane nella dottrina di Cristo, non ha Dio. Chi rimane nella dottrina, ha il Padre e il Figlio.
{1:10} Se qualcuno viene a voi e non reca questa dottrina, non ricevetelo in casa e non salutatelo.
{1:11} Chi lo saluta, partecipa alle sue opere malvagie.
{1:12} Avrei molte altre cose da scrivervi, ma non ho voluto farlo con carta e inchiostro perché spero di venir da voi e di parlarvi a voce, affinché la nostra gioia sia completa.
{1:13} I figli della tua eletta sorella ti salutano.
