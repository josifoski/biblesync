{i1:1} Saluto
{1:1} Io, Paolo, *servo di Dio e *apostolo di Gesù *Cristo, sono incaricato di portare la fede a quelli che Dio ha scelti, perché conoscano la verità che è fondamento della genuina religione,
{1:2} perché abbiano la speranza della vita eterna. Dio, nostro Salvatore, non inganna nessuno. Egli ha promesso quella vita fin
{1:3} dai tempi più antichi, e nel tempo stabilito mi ha fatto conoscere la sua parola dandomi l’incarico di predicarla.
{1:4} Per questo io scrivo a te, Tito, che mi sei vero figlio per la fede comune. Dio nostro Padre e Gesù Cristo nostro Salvatore diano a te grazia e pace.
{i1:5} I responsabili nella comunità
{1:5} Ti ho lasciato nell’isola di Creta perché tu finisca quel che è rimasto da fare e perché tu stabilisca in ogni città alcuni responsabili, seguendo le mie istruzioni.
{1:6} Essi devono avere un’ottima reputazione. Ognuno sia fedele alla propria moglie, i suoi figli siano credenti che non possano essere accusati di comportamento disordinato o di disubbidienza.
{1:7} Perché un ∆ vescovo è come un amministratore di Dio, perciò non deve dare occasioni a rimproveri. Non deve essere superbo, collerico, ubriacone, violento, avido di guadagno.
{1:8} Sia invece generoso con chi chiede ospitalità, amante del bene, saggio, giusto, integro nella fede, capace di controllarsi.
{1:9} Se sarà tenacemente legato alla parola degna di fede che gli è stata insegnata, diventerà capace di esortare gli altri con un sano insegnamento e di mostrare gli errori di chi insegna in modo contrario.
{i1:10} Contro gli eretici
{1:10} Infatti vi sono molti ribelli, imbroglioni e chiacchieroni, specialmente fra persone di ambienti ebraici.
{1:11} Bisogna farli tacere, perché per amore di guadagno disonesto portano disordine in famiglie intere insegnando quel che non si deve.
{1:12} Proprio uno di Creta fu vero indovino, quando disse: « ∆ I Cretesi sono sempre bugiardi, cattive bestie, pigri pancioni».
{1:13} Questa affermazione è vera. Riprendili perciò severamente, perché abbiano una fede sana
{1:14} e la smettano di correre dietro a favole ebraiche e a comandamenti di uomini che rifiutano la verità.
{1:15} Tutto è puro per chi è puro, al contrario niente è puro per i corrotti e gli increduli, perché la loro mente e la loro coscienza sono *impure.
{1:16} Dichiarano di conoscere Dio, ma lo rinnegano con i fatti. Sono detestabili, ribelli e incapaci di qualsiasi opera buona.
{i2:1} Anziani, giovani e schiavi credenti
{2:1} Tu, invece, insegna quel che è conforme alla giusta dottrina.
{2:2} Gli uomini anziani siano sobri, seri, saggi, maturi nella fede, nell’amore, nella pazienza.
{2:3} Anche le donne anziane tengano un comportamento degno di persone credenti: non facciano pettegolezzi e non siano schiave del vino. Invece sappiano dare buoni consigli,
{2:4} per insegnare alle donne più giovani ad amare il marito e i figli,
{2:5} le aiutino a essere prudenti, caste e buone, ad aver cura della casa e a essere sottomesse ai loro mariti. Così nessuno potrà dir male della *parola di Dio.
{2:6} Esorta anche i giovani a essere responsabili.
{2:7} Tu stesso devi essere in tutto un esempio di buone opere. Il tuo insegnamento sia genuino e serio.
{2:8} Usa parole corrette, che non possano essere criticate, in modo che gli oppositori si sentano a disagio, non avendo nulla da dire contro di noi.
{2:9} Quelli che sono schiavi siano pienamente sottomessi ai loro padroni: li accontentino, non li contraddicano.
{2:10} Non devono rubare, anzi dimostrino sempre completa lealtà. Così renderanno onore in tutto all’insegnamento di Dio nostro Salvatore.
{i2:11} Un popolo che appartiene a Dio
{2:11} Dio infatti ha manifestato per tutti gli uomini la sua grazia che salva.
{2:12} Questa grazia ci insegna a respingere ogni malvagità e i nostri cattivi desideri, per vivere invece in questo mondo una vita piena di saggezza, di giustizia e di amore verso Dio,
{2:13} mentre aspettiamo che si manifesti la gloria del nostro grande Dio e Salvatore Gesù *Cristo. Egli è la nostra gioia e la nostra speranza.
{2:14} Egli ha dato se stesso per noi, per liberarci da ogni malvagità e avere un suo popolo puro e impegnato in buone opere.
{2:15} Questo devi dire usando tutta la tua autorità, quando insegni, esorti e rimproveri. Nessuno deve disprezzarti.
{i3:1} Il comportamento dei credenti
{3:1} Ricorda a tutti che devono essere sottomessi alle autorità e ai governanti, che devono ubbidire ed essere pronti per ogni buona azione.
{3:2} Non parlino male di nessuno, non siano litigiosi; anzi, siano umili e gentili con tutti.
{3:3} Prima anche noi eravamo pazzi, ribelli, corrotti, schiavi di molti desideri e pensieri malvagi. Vivevamo nella cattiveria e nell’invidia: odiosi agli altri e pieni di odio tra noi.
{3:4} Ma ecco che Dio nostro Salvatore ci ha rivelato la sua bontà e il suo amore per gli uomini.
{3:5} Noi non abbiamo fatto nulla che potesse piacere a lui, ma egli ci ha salvati perché ha avuto pietà di noi. Ci ha salvati nel battesimo mediante lo *Spirito Santo che fa rinascere e ci dà nuova vita,
{3:6} perché Dio lo ha sparso abbondantemente su noi per mezzo di Gesù Cristo nostro Salvatore.
{3:7} Così noi, perdonati e rinnovati dalla sua grazia, diventiamo eredi della vita eterna che è la nostra speranza.
{3:8} Queste parole meritano fiducia, e desidero che tu insista nel ripeterle, perché quelli che hanno creduto in Dio si impegnino fedelmente nel compiere buone opere. Questo è buono e utile per tutti.
{3:9} Evita invece le questioni sciocche, i lunghi elenchi di antenati, le discussioni e le polemiche a proposito della *legge di Mosè perché sono inutili e vane.
{3:10} Dopo averlo ammonito una prima e una seconda volta, schiva chi è fazioso;
{3:11} tu sai che questa gente si è allontanata dalla giusta strada, continua a peccare e si condanna da sé.
{i3:12} Istruzioni personali
{3:12} Quando ti avrò mandato Artema o Tìchico, fa’ di tutto per raggiungermi a Nicòpoli perché ho deciso di passare l’inverno là.
{3:13} Provvedi con cura al viaggio di Zena, l’avvocato, e di Apollo: fa’ in modo che non manchino di nulla.
{3:14} Anche i nostri devono imparare a impegnarsi in buone opere, per saper affrontare precise necessità e non essere gente inutile.
{i3:15} Saluti finali
{3:15} Tutti quelli che sono con me ti salutano. Tu saluta tutti i nostri amici nella fede. La grazia di Dio sia con tutti voi.
