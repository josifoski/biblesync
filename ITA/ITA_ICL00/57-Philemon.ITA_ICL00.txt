{i1:1} Saluto
{1:1} Paolo, prigioniero a causa di Gesù *Cristo, e Timòteo nostro fratello scrivono a te, Filèmone, amico e compagno di lavoro,
{1:2} alla nostra sorella Appia e ad Archippo, nostro compagno nella lotta, e alla comunità cristiana che si riunisce nella tua casa.
{1:3} Dio nostro Padre e Gesù *Cristo nostro Signore diano a voi grazia e pace.
{i1:4} Ringraziamento e preghiera
{1:4} Quando prego mi ricordo sempre di te e ringrazio il mio Dio,
{1:5} perché sento parlare del tuo amore verso tutti i cristiani e della tua fede nel Signore Gesù.
{1:6} Tu hai la nostra stessa fede: mostraci concretamente tutto il bene che possiamo fare vivendo per Cristo.
{1:7} Carissimo amico, tu hai saputo dare sollievo e conforto a molti cristiani, e questo tuo amore generoso ha dato grande gioia e consolazione anche a me.
{i1:8} Richiesta in favore di Onèsimo
{1:8} Con la forza che mi viene da Cristo, potrei facilmente ordinarti di compiere quel che devi fare.
{1:9} Tuttavia, preferisco farti una richiesta in nome dell’amore. Io, Paolo, vecchio e ora anche prigioniero a causa di Gesù Cristo,
{1:10} ti chiedo un favore per Onèsimo. Qui in prigione egli ∆ è diventato per me come un figlio.
{1:11} E quell’Onèsimo che un tempo non ti è servito a nulla, ora invece può essere molto utile sia a te che a me.
{1:12} Egli è come una parte di me stesso: io te lo rimando.
{1:13} Sarei stato contento di poterlo tenere con me, ora che sono in prigione per aver annunziato Cristo. Avrebbe potuto aiutarmi al posto tuo.
{1:14} Ma non voglio obbligarti a questo favore: preferisco che tu agisca spontaneamente. Perciò ho deciso di non far nulla senza che tu sia d’accordo.
{1:15} Forse Onèsimo è stato separato da te, per qualche tempo, perché tu possa riaverlo per sempre.
{1:16} Ora non accoglierlo più come uno schiavo. Egli è molto più che uno schiavo: è per te un caro fratello. È carissimo a me, tanto più deve esserlo a te, sia come uomo sia come credente.
{1:17} Dunque se mi consideri tuo amico, accogli Onèsimo come accoglieresti me.
{1:18} E se egli ti ha offeso o se deve restituirti qualcosa, metti tutto sul mio conto.
{1:19} Ecco la garanzia scritta di mia mano: io, Paolo, pagherò per lui. Vorrei però ricordarti che anche tu hai qualche debito verso di me: mi devi te stesso.
{1:20} Sì, fratello mio, per amore del Signore fammi contento! Per amore di Cristo dammi questa consolazione.
{1:21} Ti ho scritto pieno di fiducia, sicuro che farai quel che ti chiedo, anzi so che farai anche di più.
{1:22} Nel frattempo, prepara un posto anche per me; perché spero che le vostre preghiere riescano a farmi tornare in mezzo a voi.
{i1:23} Saluti finali
{1:23} Ti saluta Èpafra, che è in prigione con me a causa di Cristo Gesù.
{1:24} Anche Marco, Aristarco, Dema e Luca, miei compagni di lavoro, ti salutano.
{1:25} La grazia di Gesù Cristo nostro Signore sia con voi.
