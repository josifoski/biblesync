{i1:1} Saluto
{1:1} Il vecchio discepolo del Signore scrive alla comunità amata da Dio e ai suoi figli. Io li amo veramente; anzi, non soltanto io, ma tutti quelli che hanno conosciuto la verità li amano,
{1:2} grazie alla verità che è saldamente stabilita in noi e sarà con noi per sempre.
{1:3} Grazia, misericordia e pace saranno con noi, come doni da parte di Dio Padre e da parte di Gesù *Cristo, Figlio del Padre, e si manifesteranno nella verità e nell’amore.
{i1:4} Vivere nella verità e nell’amore
{1:4} Mi ha fatto molto piacere trovare tra i vostri figli alcuni che vivono nella verità come il Padre ci ha ordinato.
{1:5} E ora vi prego: mettiamo in pratica l’amore fraterno. Non vi scrivo un comandamento nuovo, ma quello che abbiamo ricevuto dal principio.
{1:6} L’amore consiste nel vivere secondo i comandamenti di Dio. E questo è il comandamento che vi è stato insegnato fin dal principio: che viviate nell’amore.
{i1:7} Il pericolo dell’eresia
{1:7} Si sono sparsi nel mondo molti falsi maestri, i quali non vogliono riconoscere che Gesù è venuto come vero uomo. Questi falsi maestri, sono proprio loro il seduttore e l’anticristo.
{1:8} State attenti, e così non perderete il frutto del vostro lavoro, ma anzi riceverete la piena ricompensa.
{1:9} Chi va fuori strada e non sta saldo nell’insegnamento di Cristo non è in comunione con Dio; chi rimane fermo nell’insegnamento di Cristo è unito al Padre e al Figlio.
{1:10} Se arriva da voi uno che non porta quest’insegnamento, voi non dovete accoglierlo né dargli il benvenuto.
{1:11} Chi lo accoglie volentieri si rende complice delle sue imprese malvagie.
{i1:12} Saluto finale
{1:12} Avrei ancora tante cose da scrivervi, ma non voglio farlo per lettera. Spero di venire da voi e di parlarvi personalmente. Così la nostra gioia sarà completa.
{1:13} I figli di questa chiesa, sorella della vostra, amata da Dio, ∆ vi salutano.
