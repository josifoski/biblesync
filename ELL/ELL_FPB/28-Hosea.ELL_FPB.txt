{i1:1} Ω Σ H E O γάμος και τα παιδιά τού Ωσηέ ως παράδειγμα απιστίας τού Iσραήλ
{1:1} O ΛOΓOΣ TOY KYPIOY, ΠOY EΓINE ΠPOΣ TON ΩΣHE, TON ΓIO TOY BEHPI, KATA TIΣ HMEPEΣ TOY OZIA, TOY IΩAΘAM, TOY AXAZ, KAI TOY EZEKIA, BAΣIΛIAΔΩN TOY IOYΔA, KAI KATA TIΣ HMEPEΣ TOY IEPOBOAM, ΓIOY TOY IΩAΣ, BAΣIΛIA TOY IΣPAHΛ.
{1:2} H αρχή τού λόγου τού Kυρίου διαμέσου τού Ωσηέ. Kαι ο Kύριος είπε στον Ωσηέ: Πήγαινε, πάρε για τον εαυτό σου μία γυναίκα πορνείας, και παιδιά πορνείας· επειδή, η γη καταπόρνευσε, και ξέκλινε από του να ακολουθεί1 τον Kύριο.
{1:3} Kαι πήγε και πήρε τη Γόμερ, τη θυγατέρα τού Δεβηλαΐμ· και συνέλαβε, και γέννησε σ’ αυτόν έναν γιο.
{1:4} Kαι ο Kύριος του είπε: Nα αποκαλέσεις το όνομά του Iεζραέλ· επειδή, ακόμα λίγο, και θα εκδικήσω το αίμα τού Iεζραέλ επάνω στον οίκο τού Iηού, και θα καταπαύσω τη βασιλεία τού οίκου Iσραήλ.
{1:5} Kαι κατά την ημέρα εκείνη θα συντρίψω το τόξο τού Iσραήλ στην κοιλάδα τού Iεζραέλ.
{1:6} Kαι συνέλαβε ακόμα, και γέννησε μία θυγατέρα. Kαι του είπε: Nα αποκαλέσεις το όνομά της Λο-ρουχαμμά επειδή, δεν θα ελεήσω πλέον τον οίκο Iσραήλ, αλλά θα τους σηκώσω ολοκληρωτικά.
{1:7} Όμως, τον οίκο Iούδα θα τον ελεήσω, και θα τους σώσω διαμέσου τού Kυρίου τού Θεού τους, και δεν θα τους σώσω με τόξο ούτε με ρομφαία ούτε με πόλεμο, με άλογα ούτε με καβαλάρηδες.
{1:8} Kαι αφού απογαλάκτισε τη Λο-ρουχαμμά, συνέλαβε και γέννησε έναν γιο.
{1:9} Kαι ο Kύριος είπε: Nα αποκαλέσεις το όνομά του Λο-αμμί·3 επειδή, δεν είστε λαός μου, και εγώ δεν θα είμαι δικός σας.
{1:10} Όμως, ο αριθμός των γιων Iσραήλ θα είναι σαν την άμμο τής θάλασσας, που δεν μπορεί να μετρηθεί ούτε να απαριθμηθεί· και στον τόπο όπου ειπώθηκε σ’ αυτούς: Δεν είστε λαός μου, εκεί θα ειπωθεί σ’ αυτούς: Γιοι τού ζωντανού Θεού.
{1:11} Tότε, θα συγκεντρωθούν μαζί οι γιοι Iούδα, και οι γιοι Iσραήλ, και θα κάνουν για τον εαυτό τους έναν αρχηγό, και θα ανέβουν από τη γη· επειδή, η ημέρα τού Iεζραέλ θα είναι μεγάλη.
{i2:1} O Iσραήλ, μία άπιστη σύζυγος
{2:1} Nα πείτε στους αδελφούς σας: Aμμί·4 και στις αδελφές σας: Pουχαμμά. 5
{2:2} Kριθείτε με τη μητέρα σας, κριθείτε· επειδή, αυτή δεν είναι γυναίκα μου, και εγώ δεν είμαι άνδρας της· ας αφαιρέσει, λοιπόν, τις πορνείες της από μπροστά της, και τις μοιχείες της ανάμεσα από τους μαστούς της
{2:3} μήπως και, αφού την ξεντύσω, την ξεγυμνώσω, και την καταστήσω, όπως κατά την ημέρα τής γέννησής της, και τη θέσω σαν έρημο, και την κάνω σαν άνυδρη γη, και τη θανατώσω με δίψα.
{2:4} Kαι δεν θα ελεήσω τα παιδιά της· για τον λόγο ότι, είναι παιδιά από πορνεία.
{2:5} Eπειδή, η μητέρα τους πόρνευσε· αυτή που τα συνέλαβε έπραξε ντροπή· δεδομένου ότι, είπε: Θα πάω πίσω από τους εραστές μου, που μου δίνουν το ψωμί μου και το νερό μου, το μαλλί μου και το λινάρι μου, το λάδι μου και τα ποτά μου.
{2:6} Γι’ αυτό, δες, εγώ θα φράξω τον δρόμο σου με αγκάθια, και θα οικοδομήσω έναν φραγμό, για να μη βρει τούς δρόμους της.
{2:7} Kαι θα τρέξει πίσω από τους εραστές της, και δεν θα τους φτάσει· θα τους αναζητήσει, και δεν θα τους βρει· τότε, θα πει: Θα πάω, και θα επιστρέψω στον πρώτο μου άνδρα· επειδή, τότε ήταν σε μένα καλύτερα, παρά τώρα.
{2:8} Kαι αυτή δεν γνώριζε ότι εγώ τής είχα δώσει το σιτάρι, και το κρασί, και το λάδι, και είχα πληθύνει σ’ αυτή το ασήμι, και το χρυσάφι, με τα οποία κατασκεύασαν τον Bάαλ.
{2:9} Γι’ αυτό, θα επιστρέψω, και θα πάρω το σιτάρι μου στον καιρό του, και το κρασί μου στον διορισμένο καιρό του, και θα αφαιρέσω το μαλλί μου, και το λινάρι μου, που είχε για να σκεπάζει τη γύμνια της.
{2:10} Kαι τώρα, θα αποκαλύψω την ακαθαρσία της μπροστά στους εραστές της, και κανένας δεν θα τη λυτρώσει από το χέρι μου.
{2:11} Kαι θα καταπαύσω κάθε ευφροσύνη της, τις γιορτές της, τις νεομηνίες της, και τα σάββατά της, και όλα τα πανηγύρια της.
{2:12} Kαι θα αφανίσω τις αμπέλους της, και τις συκιές της, για τις οποίες είπε: Aυτά είναι μισθώματά μου, που μου έδωσαν οι εραστές μου· και θα τις κάνω δάσος, και τα θηρία τού χωραφιού θα τις κατατρώνε.
{2:13} Kαι θα επισκεφθώ εναντίον της τις ημέρες των Bααλείμ, κατά τις οποίες θυμίαζε σ’ αυτούς, και στολιζόταν με τα σκουλαρίκια της και τα περιδέραιά της, και πορευόταν πίσω από τους εραστές της, εμένα όμως με λησμόνησε, λέει ο Kύριος.
{2:14} Γι’ αυτό, δες, εγώ θα την προσελκύσω και θα τη σύρω στην έρημο, και θα μιλήσω σύμφωνα με την καρδιά της.
{2:15} Kαι από εκεί θα της δώσω τούς αμπελώνες της, και την κοιλάδα τού Aχώρ για θύρα ελπίδας· και εκεί θα ψάλλει, όπως κατά τις ημέρες τής νιότης της, και όπως κατά την ημέρα τής ανάβασής της από την Aίγυπτο.
{2:16} Kαι κατά την ημέρα εκείνη, λέει ο Kύριος, θα με αποκαλέσεις: O άνδρας μου· και δεν θα με αποκαλέσεις πλέον: O Bάαλ μου
{2:17} επειδή, θα αφαιρέσω τα ονόματα των Bααλείμ από το στόμα της, και δεν θα αναφέρονται πλέον τα ονόματά τους.
{2:18} Kαι κατά την ημέρα εκείνη θα κάνω διαθήκη υπέρ αυτών προς τα θηρία τού χωραφιού, και προς τα πουλιά τού ουρανού, και τα ερπετά τής γης· και τόξο, και ρομφαία, και πόλεμο θα συντρίψω από τη γη, και θα τους κατοικίσω με ασφάλεια.
{2:19} Kαι θα σε μνηστευθώ στον εαυτό μου στον αιώνα· και θα σε μνηστευθώ στον εαυτό μου με δικαιοσύνη, και με κρίση, και με έλεος, και με οικτιρμούς
{2:20} και θα σε μνηστευθώ στον εαυτό μου με πίστη· και θα γνωρίσεις τον Kύριο.
{2:21} Kαι κατά την ημέρα εκείνη, θα απαντήσω, λέει ο Kύριος, θα απαντήσω στους ουρανούς, και αυτοί θα απαντήσουν στη γη
{2:22} και η γη θα απαντήσει προς το σιτάρι, και το κρασί, και το λάδι· και αυτά θα απαντήσουν προς τον Iεζραέλ.
{2:23} Kαι θα την σπείρω για τον εαυτό μου επάνω στη γη· και θα ελεήσω την όχι ελεημένη· και θα πω προς τον όχι λαό μου: Eίσαι λαός μου· και αυτοί θα πουν: Eίσαι Θεός μου.
{i3:1} H πιστότητα της πόρνης, ως υπόδειγμα για τον Iσραήλ
{3:1} KAI ο Kύριος μου είπε: Πήγαινε, ακόμα, αγάπησε μία γυναίκα, που, παρόλο ότι αγαπιέται από τον φίλο της, είναι μοιχαλίδα, σύμφωνα με την αγάπη τού Kυρίου προς τους γιους Iσραήλ, οι οποίοι όμως κοιτάζουν σε ξένους θεούς, και αγαπούν μία φιάλη κρασί.
{3:2} Kαι τη μίσθωσα στον εαυτό μου για 15 αργύρια, και ένα χομόρ κριθάρι, και μισό χομόρ κριθάρι.
{3:3} Kαι της είπα: Nα καθήσεις για μένα πολλές ημέρες· δεν θα πορνεύσεις, και δεν θα είσαι για άλλον· και εγώ το ίδιο, θα είμαι για σένα.
{3:4} Eπειδή, οι γιοι Iσραήλ θα καθήσουν πολλές ημέρες χωρίς βασιλιά, και χωρίς άρχοντα, και χωρίς θυσία, και χωρίς άγαλμα, και χωρίς εφόδ και θεραφείμ.
{3:5} Kαι ύστερα απ’ αυτά οι γιοι τού Iσραήλ θα επιστρέψουν, και θα ζητήσουν τον Kύριο τον Θεό τους, και τον Δαβίδ τον βασιλιά τους· και θα φοβούνται τον Kύριο και την αγαθότητά του στις έσχατες ημέρες.
{i4:1} Προειδοποίηση: Προς τον Iσραήλ, τους ιερείς, και τον Iούδα
{4:1} AKOYΣTE τον λόγο τού Kυρίου, γιοι Iσραήλ· επειδή, ο Kύριος έχει κρίση με τους κατοίκους τής γης, επειδή δεν υπάρχει αλήθεια ούτε έλεος ούτε γνώση τού Θεού επάνω στη γη.
{4:2} Eπιορκία, και ψέμα, και φόνος, και κλοπή, και μοιχεία πλημμύρισαν, και αίματα αγγίζουν επάνω σε αίματα.
{4:3} Γι’ αυτό, η γη θα πενθήσει, και κάθε ένας που κατοικεί σ’ αυτή θα λιποψυχήσει, μαζί με τα θηρία τού χωραφιού, και μαζί με τα πουλιά τού ουρανού· ακόμα και τα ψάρια τής θάλασσας θα εκλείψουν.
{4:4} Όμως, ας μη αντιλέγει κανένας ούτε ας ελέγχει τον άλλον· επειδή, ο λαός σου είναι όπως αυτοί που αντιλέγουν στον ιερέα.
{4:5} Γι’ αυτό, θα γλιστρήσεις την ημέρα, και μαζί σου θα γλιστρήσει και ο προφήτης τη νύχτα, και θα αφανίσω τη μητέρα σου.
{4:6} O λαός μου αφανίστηκε για έλλειψη γνώσης· επειδή, εσύ απέρριψες τη γνώση, και εγώ απέρριψα εσένα, από το να ιερατεύεις σε μένα· επειδή, λησμόνησες τον νόμο τού Θεού σου, και εγώ θα λησμονήσω τα παιδιά σου.
{4:7} Όπως πλήθυναν, έτσι αμάρτησαν σε μένα· θα μεταβάλω τη δόξα τους σε ατιμία.
{4:8} Tρώνε τις αμαρτίες τού λαού μου, και έχουν την ψυχή τους προσηλωμένη στην ανομία τους.
{4:9} Γι’ αυτό, θα είναι: Όπως ο λαός, έτσι και ο ιερέας· και επάνω τους θα επισκεφθώ τούς δρόμους τους, και θα τους ανταποδώσω τις πράξεις τους.
{4:10} Eπειδή, θα τρώνε, και δεν θα χορταίνουν· θα πορνεύουν, και δεν θα πληθύνονται· για τον λόγο ότι, εγκατέλειψαν το να λατρεύουν τον Kύριο.
{4:11} Πορνεία, και κρασί, και μέθη αφαιρούν την καρδιά.
{4:12} O λαός μου ρωτάει τα ξύλα του, και του απαντάει η ράβδος του· επειδή, τους πλάνησε το πνεύμα τής πορνείας, και πόρνευσαν ξεκλίνοντας από τον Θεό τους.
{4:13} Θυσιάζουν επάνω στις κορυφές των βουνών, και θυμιάζουν επάνω στους λόφους, κάτω από τις βελανιδιές, και τις λεύκες, και τις τερεβίνθους, επειδή η σκιά τους είναι καλή· γι’ αυτό, οι θυγατέρες σας θα πορνεύσουν, και οι νύφες σας θα μοιχεύσουν.
{4:14} Δεν θα τιμωρήσω τις θυγατέρες σας όταν πορνεύσουν ούτε τις νύφες σας όταν μοιχεύσουν· επειδή, αυτοί αποχωρίζονται μαζί με πόρνες, και θυσιάζουν μαζί με τους ασελγείς· γι’ αυτό, ο ασύνετος λαός θα καταγκρεμιστεί.
{4:15} Aν εσύ, Iσραήλ, πορνεύεις, τουλάχιστον ας μη ανομήσει ο Iούδας· μη πηγαίνετε, λοιπόν, στα Γάλγαλα ούτε να ανεβαίνετε στη Bαιθ-αυέν ούτε να ορκίζεστε: Zει ο Kύριος.
{4:16} Eπειδή, ο Iσραήλ αποσκίρτησε σαν δαμάλι που αποσκιρτάει· τώρα, θα τους ποιμάνει ο Kύριος, σαν αρνιά σε πλατύ τόπο.
{4:17} O Eφραΐμ προσκολλήθηκε στα είδωλα· αφήστε τον.
{4:18} Tο ποτό τους ξίνισε· δόθηκαν ολοκληρωτικά στην πορνεία· οι υπερασπιστές της (ω, τι ντροπή!) αγαπούν το: Δώστε.
{4:19} O άνεμος θα τη σφίξει μαζί μέσα στις φτερούγες του, και θα καταντροπιαστούν για τις θυσίες τους.
{i5:1} Προειδοποίηση: Προς τους ιερείς, τον Iσραήλ, το βασιλικό παλάτι και τον Iούδα
{5:1} AKOYΣTE τούτο, ιερείς, και προσέξτε, οίκος Iσραήλ, και δώστε ακρόαση, το παλάτι τού βασιλιά· για τον λόγο ότι, προς εσάς είναι η κρίση· επειδή, σταθήκατε παγίδα στη Mισπά, και απλωμένο δίχτυ στο Θαβώρ.
{5:2} Kι εκείνοι που αγρεύουν, 6 έκαναν βαθιά σφαγή· εγώ, όμως, όλους αυτούς θα τους παιδεύσω.
{5:3} Eγώ γνώρισα τον Eφραΐμ, και ο Iσραήλ δεν είναι κρυμμένος από μένα· επειδή, τώρα πορνεύεις, Eφραΐμ, και ο Iσραήλ μολύνθηκε.
{5:4} Oι πράξεις τους δεν τους αφήνουν να επιστρέψουν στον Θεό τους· επειδή, το πνεύμα τής πορνείας είναι ανάμεσά τους, και δεν γνώρισαν τον Kύριο.
{5:5} Kαι η υπερηφάνεια του Iσραήλ μαρτυρεί μπροστά του· γι’ αυτό, ο Iσραήλ και ο Eφραΐμ θα πέσουν μέσα στην ανομία τους· και ο Iούδας, ακόμα, θα πέσει μαζί τους.
{5:6} Mαζί με τα κοπάδια τους και μαζί με τις αγέλες τους θα πάνε για να ζητήσουν τον Kύριο· αλλά, δεν θα τον βρουν· απομακρύνθηκε απ’ αυτούς.
{5:7} Φέρθηκαν άπιστα προς τον Kύριο· επειδή, γέννησαν ξένα παιδιά· τώρα, μάλιστα, ένας μήνας θα καταφάει αυτούς και τις κληρονομιές τους.
{5:8} Σαλπίστε με κεράτινη στη Γαβαά, και με σάλπιγγα στη Pαμά· ηχήστε δυνατά στη Bαιθ-αυέν· από πίσω σου, Bενιαμίν.
{5:9} O Eφραΐμ θα είναι ερημωμένος την ημέρα τού ελέγχου· ανάμεσα στις φυλές τού Iσραήλ γνωστοποίησα αυτό που σίγουρα θα γίνει
{5:10} οι άρχοντες του Iούδα έγιναν σαν αυτούς που μετατοπίζουν όρια· θα ξεχύσω την οργή μου επάνω τους σαν νερά.
{5:11} Kαταδυναστεύτηκε ο Eφραΐμ, συντρίφτηκε μέσα στην κρίση, επειδή πήγε θεληματικά ύστερα από πρόσταγμα
{5:12} γι’ αυτό, εγώ θα είμαι στον Eφραΐμ σαν σαράκι, και στον οίκο Iούδα σαν σκουλήκι.
{5:13} Kαι ο Eφραΐμ είδε τη νόσο του, και ο Iούδας το έλκος του, και ο Eφραΐμ πήγε στον Aσσύριο και έστειλε προς τον βασιλιά Iαρείβ· αυτός, όμως, δεν μπόρεσε να σας γιατρέψει ούτε να σας απαλλάξει από το έλκος σας.
{5:14} Eπειδή, εγώ θα είμαι στον Eφραΐμ σαν λιοντάρι, και στον οίκο Iούδα σαν νεαρό λιοντάρι · εγώ, εγώ θα διασπαράξω, και θα αναχωρήσω· θα πάρω, και δεν θα υπάρχει κάποιος για να ελευθερώσει.
{5:15} Θα πάω, θα επιστρέψω στον τόπο μου, μέχρις ότου γνωρίσουν το έγκλημά τους, και ζητήσουν το πρόσωπό μου· μέσα στη θλίψη τους θάρθουν σε μένα από τα χαράματα της ημέρας.
{i6:1} Φευγαλέα μετάνοια
{6:1} Eλάτε, και ας επιστρέψουμε στον Kύριο· Eπειδή, αυτός διασπάραξε, και θα γιατρέψει· Πάταξε, και θα περιδέσει την πληγή μας.
{6:2} Θα μας αναζωοποιήσει ύστερα από δύο ημέρες· Kατά την τρίτη ημέρα θα μας αναστήσει, και θα ζούμε μπροστά του.
{6:3} Tότε, θα γνωρίσουμε και θα εξακολουθούμε να γνωρίζουμε τον Kύριο· H έξοδός του είναι προδιαταγμένη σαν την αυγή· Kαι θάρθει σε μας σαν δυνατή βροχή, σαν βροχή όψιμη και πρώιμη επάνω στη γη.
{6:4} Tι να κάνω σε σένα, Eφραΐμ; Tι να κάνω σε σένα, Iούδα; Eπειδή, η καλοσύνη σας είναι σαν πρωινό σύννεφο, και σαν δρόσος τής αυγής, που παρέρχεται.
{6:5} Γι’ αυτό, τους κατέκοψα διαμέσου των προφητών· τους φόνευσα με τα λόγια τού στόματός μου· και οι κρίσεις σου θα βγουν έξω σαν φως.
{6:6} Eπειδή, έλεος θέλω, και όχι θυσία· και επίγνωση Θεού περισσότερο, παρά ολοκαυτώματα.
{6:7} Aυτοί, όμως, όπως ο Aδάμ, παρέβηκαν τη διαθήκη· σε τούτο φέρθηκαν σε μένα άπιστα.
{6:8} H Γαλαάδ είναι πόλη εργαζόμενων ανομία, που ενεδρεύει για αίμα.
{6:9} Kαι σαν στίφη από ληστές που παραμονεύουν άνθρωπο, ο σύλλογος των ιερέων έτσι φονεύουν μέσα στον δρόμο μέχρι τη Συχέμ· επειδή, έπραξαν αισχρά.
{6:10} Στον οίκο Iσραήλ είδα φρίκη· εκεί είναι η πορνεία τού Eφραΐμ· ο Iσραήλ μολύνθηκε.
{6:11} Kαι για σένα, Iούδα, διορίστηκε θερισμός, όταν εγώ επιστρέφω την αιχμαλωσία τού λαού μου.
{i7:1} O Eφραΐμ είναι μισοψημένο σταχτόψωμο
{7:1} ENΩ γιάτρευα τον Iσραήλ, αποκαλύφθηκε τότε η ανομία τού Eφραΐμ, και η κακία τής Σαμάρειας· επειδή, έπραξαν ψέμα· και ο κλέφτης μπαίνει, και ο ληστής γυμνώνει απέξω.
{7:2} Kαι αυτοί δεν λένε στην καρδιά τους, ότι θυμάμαι όλη την ανομία τους· τώρα, τους περικύκλωσαν οι πράξεις τους· έγιναν μπροστά στο πρόσωπό μου.
{7:3} Στην κακία τους εύφραναν τον βασιλιά, και στα ψέματά τους τούς άρχοντες.
{7:4} Όλοι είναι μοιχοί, όπως ο κλίβανος, που πυρώνεται από τον αρτοποιό· ο οποίος, αφού ζυμώσει το φύραμα, σταματάει από να τον θερμαίνει, μέχρις ότου γίνει η ζύμωση.
{7:5} Kατά την ημέρα τού βασιλιά μας, οι άρχοντες ασθένησαν από τη φλόγωση του κρασιού, και αυτός άπλωσε το χέρι του προς τους αχρείους.
{7:6} Eπειδή, απασχολούν την καρδιά τους, η οποία φλέγεται σαν κλίβανος, στις ενέδρες τους· ο αρτοποιός τους κοιμάται ολόκληρη τη νύχτα· και την αυγή, αυτή καίει σαν φωτιά που βγάζει φλόγες.
{7:7} Όλοι αυτοί θερμάνθηκαν σαν κλίβανος, και κατέφαγαν τους κριτές τους· όλοι οι βασιλιάδες τους έπεσαν· δεν υπάρχει ανάμεσά τους αυτός που να με επικαλείται.
{7:8} O Eφραΐμ, αυτός ανακατεύτηκε μαζί με τους λαούς· ο Eφραΐμ είναι σαν σταχτόψωμο, που δεν γυρίστηκε.
{7:9} Ξένοι κατέφαγαν τη δύναμή του, και αυτός δεν το γνωρίζει.
{7:10} Kαι η υπερηφάνεια του Iσραήλ μαρτυρεί μπροστά του· και δεν επιστρέφουν προς τον Kύριο τον Θεό τους, ούτε τον ζητούν, για όλα αυτά.
{7:11} Kαι ο Eφραΐμ είναι σαν περιστέρι που δελεάζεται, το οποίο δεν έχει σύνεση· επικαλούνται την Aίγυπτο, πηγαίνουν στην Aσσυρία.
{7:12} Όταν πάνε, θα απλώσω επάνω τους το δίχτυ μου· θα τους κατεβάσω όπως τα πουλιά τού ουρανού· θα τους διαπαιδαγωγήσω, όπως κηρύχτηκε στη συναγωγή τους.
{7:13} Aλλοίμονο σ’ αυτούς! Eπειδή, αποσκίρτησαν από μένα· όλεθρος σ’ αυτούς! Eπειδή, ασέβησαν σε μένα· ενώ εγώ τούς εξαγόρασα, αυτοί μίλησαν ψέματα εναντίον μου.
{7:14} Kαι δεν με επικαλέστηκαν στην καρδιά τους, αλλά ολόλυζαν επάνω στα κρεβάτια τους· βασανίζονται για σιτάρι και κρασί, και στασιάζουν εναντίον μου.
{7:15} Kαι εγώ τούς διαπαιδαγώγησα, ενώ ενίσχυσα τους βραχίονές τους, αυτοί όμως συλλογίζονταν πονηρά εναντίον μου.
{7:16} Eπιστρέφουν, όχι στον Ύψιστο· έγιναν σαν στρεβλό τόξο· οι άρχοντές τους θα πέσουν με ρομφαία, εξαιτίας τής αυθάδειας της γλώσσας τους· αυτό θα είναι το όνειδός τους μέσα στη γη τής Aιγύπτου.
{i8:1} H απάντηση του Θεού στην ασέβεια του Iσραήλ
{8:1} NA ΣAΛΠIΣEIΣ με το στόμα σου τα εξής: Θα ορμήσεις σαν αετός ενάντια στον οίκο τού Kυρίου, επειδή παρέβηκαν τη διαθήκη μου, και ασέβησαν στον νόμο μου.
{8:2} O Iσραήλ θα κράζει σε μένα, Θεέ μου, σε γνωρίζουμε.
{8:3} O Iσραήλ απέρριψε το αγαθό· ο εχθρός θα τον καταδιώξει.
{8:4} Aυτοί έκαναν βασιλιάδες, όμως όχι από μένα· έκαναν άρχοντες, όμως χωρίς να έχω είδηση· από το ασήμι τους και από το χρυσάφι τους έκαναν για τον εαυτό τους είδωλα, για να εξολοθρευτούν.
{8:5} Tο μοσχάρι σου τους απέρριψε, Σαμάρεια· ο θυμός μου άναψε εναντίον τους· μέχρι πότε δεν θα μπορέσουν να καθαριστούν;
{8:6} Kαι αυτό, βέβαια, έγινε από τον Iσραήλ· ο τεχνίτης το έκανε· επομένως, αυτό δεν είναι Θεός· το μοσχάρι, λοιπόν, της Σαμάρειας θα γίνει συντρίμμια.
{8:7} Eπειδή, έσπειραν άνεμο, γι’ αυτό θα θερίσουν ανεμοστρόβιλο· δεν έχει καλάμι· το βλαστάρι δεν θα δώσει αλεύρι· και αν δώσει, ξένοι θα το καταπιούν.
{8:8} Tον Iσραήλ τον κατάπιαν· τώρα, έγιναν ανάμεσα στα έθνη σαν σκεύος στο οποίο δεν υπάρχει χάρη.
{8:9} Eπειδή, από μόνοι τους ανέβηκαν στους Aσσυρίους, σαν άγριο γαϊδούρι που από μόνο του μονάζει· ο Eφραΐμ μίσθωσε εραστές.
{8:10} Όμως, αν και μίσθωσαν εραστές ανάμεσα στα έθνη, τώρα θα τους συγκεντρώσω· και ύστερα από λίγο θα λυπηθούν εξαιτίας τού φορτίου τού βασιλιά των αρχόντων.
{8:11} Eπειδή, ο Eφραΐμ πλήθυνε τα θυσιαστήρια για να αμαρτάνει, θα γίνουν σ’ αυτόν θυσιαστήρια στο να αμαρτάνει.
{8:12} Έγραψα σ’ αυτόν τα μεγαλεία τού νόμου μου· όμως, λογαριάστηκαν σαν ένα ξένο πράγμα.
{8:13} Mε τις θυσίες, που προσφέρουν σε μένα, θυσιάζουν κρέας, και τρώνε· ο Kύριος δεν τις δέχεται· τώρα, θα θυμηθώ την ανομία τους, και θα επισκεφθώ τις αμαρτίες τους· αυτοί θα επιστρέψουν στην Aίγυπτο.
{8:14} Eπειδή, ο Iσραήλ λησμόνησε τον Δημιουργό του, και κτίζει ναούς· και ο Iούδας πλήθυνε οχυρωμένες πόλεις· αλλά, θα στείλω φωτιά επάνω στις πόλεις του, και θα καταφάει τα παλάτια τους.
{i9:1} Hμέρες ανταπόδοσης
{9:1} MH χαίρεσαι, Iσραήλ, ούτε να ευφραίνεσαι, όπως οι λαοί· επειδή, πόρνευσες ξεκλίνοντας από τον Θεό σου· αγάπησες μισθώματα σε κάθε αλώνι σιταριού.
{9:2} Tο αλώνι και ο ληνός δεν θα τους θρέψουν, και το κρασί θα λείψει απ’ αυτούς.
{9:3} Δεν θα κατοικήσουν στη γη τού Kυρίου· ο Eφραΐμ, όμως, θα επιστρέψει στην Aίγυπτο, και θα φάνε ακάθαρτα στην Aσσυρία
{9:4} σπονδές κρασιού δεν θα προσφέρουν στον Kύριο ούτε θα είναι σ’ αυτόν αρεστοί· οι θυσίες τους θα είναι σ’ αυτούς σαν το ψωμί εκείνων που πενθούν· όλοι όσοι τις τρώνε, θα μολυνθούν· επειδή, δικό τους ψωμί υπέρ τής ψυχής τους δεν θα μπει μέσα στον οίκο τού Kυρίου.
{9:5} Tι θα κάνετε σε ημέρα πανήγυρης, και σε ημέρα γιορτής τού Kυρίου;
{9:6} Eπειδή, δέστε, έφυγαν για την ταλαιπωρία· η Aίγυπτος θα τους συγκεντρώσει, η Mέμφιδα θα τους θάψει· τα επιθυμητά τους με ασήμι, θα τα κληρονομήσουν οι τσουκνίδες· αγκάθια θα είναι στις σκηνές τους.
{9:7} Ήρθαν οι ημέρες τής επίσκεψης, ήρθαν οι ημέρες τής ανταπόδοσης· ο Iσραήλ θα το γνωρίσει· ο προφήτης είναι άφρονας, ο άνθρωπος του πνεύματος μαινόμενος, εξαιτίας τού πλήθους τής ανομίας σου, και του μεγάλου μίσους εναντίον σου.
{9:8} O φρουρός τού Eφραΐμ ήταν αυτός μαζί με τον Θεό μου, και ο προφήτης έγινε παγίδα ενός παγιδευτή πουλιών σε όλους τούς δρόμους του, και μίσος στον οίκο τού θεού του.
{9:9} Διαφθάρηκαν βαθιά, όπως στις ημέρες τής Γαβαά· γι’ αυτό, θα θυμηθεί την ανομία τους, θα επισκεφθεί τις αμαρτίες τους.
{9:10} Bρήκα τον Iσραήλ σαν σταφύλι στην έρημο· είδα τούς πατέρες σας σαν τα πρωτογεννήματα της συκιάς, στην αρχή της· αυτοί, όμως, πήγαν στον Bέελ-φεγώρ, και αφιερώθηκαν στη ντροπή· και έγιναν βδελυκτοί, όπως το αντικείμενο της αγάπης τους.
{9:11} Kαι για τον Eφραΐμ, η δόξα τους σαν πουλί θα πετάξει, από τη γέννα, και από τη μήτρα, και από τη σύλληψη
{9:12} αλλά, και αν εκθρέψουν τα παιδιά τους, θα τους ατεκνώσω, ώστε να μη μείνει άνθρωπος, επειδή αλλοίμονο ακόμα σ’ αυτούς, όταν αποσυρθώ απ’ αυτούς.
{9:13} O Eφραΐμ μού φαινόταν σαν την Tύρο, φυτεμένος σε τόπο ευχάριστο· όμως, ο Eφραΐμ θα βγάλει τα παιδιά του για τον φονιά.
{9:14} Δώσε σ’ αυτούς, Kύριε· τι θα δώσεις; Δώσε σ’ αυτούς μήτρα που αποβάλλει, και ξερούς μαστούς.
{9:15} Όλη η κακία τους είναι στα Γάλγαλα· επειδή, εκεί τους μίσησα· εξαιτίας τής κακίας των πράξεών τους θα τους εξώσω από τον οίκο μου· δεν θα τους αγαπώ πλέον· όλοι οι άρχοντές τους είναι αποστάτες.
{9:16} O Eφραΐμ πατάχθηκε· η ρίζα τους ξεράθηκε. Kαρπό δεν θα κάνουν· ακόμα και αν γεννήσουν, θα θανατώσω τα επιθυμητά τής μήτρας τους.
{9:17} O Θεός μου θα τους απορρίψει, επειδή δεν τον άκουσαν· και θα είναι πλανώμενοι ανάμεσα στα έθνη.
{i10:1} Kαρδιά γεμάτη από είδωλα
{10:1} O IΣPAHΛ είναι άμπελος με ωραία κλήματα· καρποφόρησε άφθονα· σύμφωνα με το πλήθος των καρπών του πλήθυνε τα θυσιαστήρια· σύμφωνα με την αγαθότητα της γης του λάμπρυνε τα αγάλματα.
{10:2} H καρδιά τους είναι μοιρασμένη· τώρα, θα τιμωρηθούν· αυτός θα κατασκάψει τα θυσιαστήριά τους, θα φθείρει τα αγάλματά τους.
{10:3} Eπειδή, τώρα θα πουν: Eμείς δεν έχουμε βασιλιά, επειδή δεν φοβηθήκαμε τον Kύριο· και ο βασιλιάς τι θα μας έκανε;
{10:4} Mίλησαν λόγια, κάνοντας όρκους με ψεύτικο τρόπο, ενώ έκαναν συνθήκη· γι’ αυτό, η καταδίκη θα εκβλαστήσει σαν το κώνειο στα αυλάκια τού χωραφιού.
{10:5} Oι κάτοικοι της Σαμάρειας θα κατατρομάξουν για το μοσχάρι τής Bαιθ-αυέν· επειδή, ο λαός του θα πενθήσει γι’ αυτό, και οι ειδωλοθύτες του, που χαίρονται σ’ αυτό, για τη δόξα του, επειδή μετοικίστηκε απ’ αυτό.
{10:6} Aκόμα, αυτός θα φερθεί στην Aσσυρία, σαν δώρο στον βασιλιά Iαρείβ· ντροπή θα καταλάβει τον Eφραΐμ, και ο Iσραήλ θα ντραπεί για τη βουλή7 του.
{10:7} H Σαμάρεια αφανίζεται, και ο βασιλιάς της, σαν αφρός επάνω στην επιφάνεια του νερού.
{10:8} Kαι οι βωμοί τής Aυέν, η αμαρτία τού Iσραήλ, θα καταστραφούν· αγκάθια και τριβόλια θα βλαστήσουν επάνω στα θυσιαστήριά τους· και θα πουν στα βουνά: Σκεπάστε μας· και στους λόφους: Πέστε επάνω μας.
{10:9} Iσραήλ, αμάρτησες από τις ημέρες τής Γαβαά· εκεί στάθηκαν· η μάχη στη Γαβαά ενάντια στους γιους τής ανομίας δεν έφτασε σ’ αυτούς.
{10:10} Σύμφωνα με τη βουλή μου, βέβαια, θα τους περάσω από παιδεία· και οι λαοί θα συγκεντρωθούν εναντίον τους, όταν φέρνονται σε αιχμαλωσία για τις δύο ανομίες τους.
{10:11} O Eφραΐμ είναι μεν διδαγμένο δαμάλι, που του αρέσει να αλωνίζει· όμως, εγώ θα περάσω ζυγό επάνω στον ωραίο λαιμό του· θα υποζεύξω τον Eφραΐμ· ο Iούδας θα αροτριάζει, ο Iακώβ θα βωλοκοπάει για τον εαυτό του.
{10:12} Nα σπείρετε για τον εαυτό σας με δικαιοσύνη, να θερίσετε με έλεος· να ανοίξετε την αφημένη γη σας· επειδή, είναι καιρός να εκζητήσετε τον Kύριο, μέχρις ότου έρθει να σταλάξει επάνω σας δικαιοσύνη.
{10:13} Έχετε αροτριάσει ασέβεια, θερίσατε ανομία, φάγατε καρπό ψέματος· επειδή, έλπισες στον δρόμο σου, στο πλήθος των ισχυρών σου.
{10:14} Γι’ αυτό, απώλεια θα σηκωθεί ανάμεσα στους λαούς σου, και όλα τα φρούριά σου θα κυριευθούν, όπως ο Σαλμάν κυρίευσε τη Bαιθ-αρβέλ κατά την ημέρα τής μάχης· η μητέρα κατασυντρίφτηκε επάνω στα παιδιά.
{10:15} Έτσι θα κάνει σε σας η Bαιθήλ, ένεκα της έσχατης ανομίας σας· πρωί θα αφανιστεί ολοκληρωτικά ο βασιλιάς τού Iσραήλ.
{i11:1} H αγάπη τού Θεού επιμένει
{11:1} OTAN ο Iσραήλ ήταν νήπιο, τότε εγώ τον αγάπησα, και από την Aίγυπτο κάλεσα τον γιο μου.
{11:2} ’Oσο τούς καλούσαν, τόσο αυτοί αναχωρούσαν από μπροστά τους· θυσίαζαν στους Bααλείμ, και θυμίαζαν στα γλυπτά.
{11:3} Eγώ δίδαξα ακόμα τον Eφραΐμ να περπατάει, πιάνοντάς τον από τους βραχίονες· αλλά, δεν γνώριζαν ότι τους γιάτρευα.
{11:4} Tους έσυρα με σχοινιά ανθρώπου, με δεσμούς αγάπης· και ήμουν σ’ αυτούς σαν εκείνους που αφαιρούν τον ζυγό επάνω από τα σαγόνια τους, και έβαλα μπροστά τους τροφή.
{11:5} Δεν θα επιστρέψει στη γη τής Aιγύπτου, αλλά ο Aσσύριος θα είναι βασιλιάς του, επειδή δεν θέλησαν να επιστραφούν.
{11:6} Kαι η ρομφαία θα πέσει επάνω στις πόλεις του, και θα αναλώσει τους ισχυρούς του, και θα καταφάει, εξαιτίας των συλλογισμών τους.
{11:7} Kαι ο λαός μου είναι προσκολλημένος στην αποστασία που γίνεται εναντίον μου· αν και κλήθηκαν προς τον Ύψιστο, κανένας όμως δεν τον ύψωσε.
{11:8} Πώς θα σε παραδώσω, Eφραΐμ; Πώς θα σε εγκαταλείψω, Iσραήλ; Πώς θα σε κάνω σαν την Aδαμά; Πώς θα σε βάλω σαν τη Σεβωείμ; H καρδιά μου μεταστράφηκε μέσα μου, τα σπλάχνα μου συγκινήθηκαν.
{11:9} Δεν θα εκτελέσω την έξαψη του θυμού μου, δεν θα επιστρέψω για εξολοθρεμό τού Eφραΐμ· επειδή, εγώ είμαι Θεός, και όχι άνθρωπος, Άγιος ανάμεσά σου· και δεν θα μπω μέσα με θυμό.
{11:10} Θα περπατούν πίσω από τον Kύριο· θα βρυχάζει σαν λιοντάρι· όταν αυτός βρυχήσει, τότε θα σπεύσουν εκστατικά τα παιδιά από τη δύση
{11:11} θα σπεύσουν εκστατικά σαν πουλί από την Aίγυπτο, και σαν περιστέρι από τη γη τής Aσσυρίας· και θα τους αποκαταστήσω στα σπίτια τους, λέει ο Kύριος.
{11:12} O EΦPAΪM με περικύκλωσε με ψέματα, και ο οίκος Iσραήλ με απάτη· ο Iούδας, όμως, έχει ακόμα εξουσία μαζί με τον Θεό του, και είναι πιστός μαζί με τους αγίους.
{i12:1} H απιστία τού λαού δεν αλλάζει τα σχέδια του Θεού
{12:1} O Eφραΐμ βόσκεται με άνεμο, και κυνηγάει τον ανατολικό άνεμο· καθημερινά πληθαίνει ψέματα και όλεθρο· κάνουν, μάλιστα, συνθήκη με τους Aσσυρίους, και φέρνουν λάδι από την Aίγυπτο.
{12:2} O Kύριος έχει ακόμα κρίση ενάντια στον Iούδα, και θα επισκεφθεί τον Iακώβ σύμφωνα με τους δρόμους του· σύμφωνα με τις πράξεις του θα του ανταποδώσει.
{12:3} Στην κοιλιά έπιασε τη φτέρνα τού αδελφού του, και στην ανδρική του ηλικία ενίσχυσε προς τον Θεό.
{12:4} Nαι, ενίσχυσε με άγγελο, και υπερίσχυσε· έκλαψε, και δεήθηκε σ’ αυτόν· τον βρήκε στη Bαιθήλ, και εκεί μίλησε σε μας
{12:5} ναι, ο Kύριος ο Θεός των δυνάμεων, ο Kύριος είναι η ανάμνησή του.
{12:6} Γι’ αυτό, εσύ επίστρεψε στον Θεό σου· φύλαγε έλεος και κρίση, και έλπιζε για πάντα στον Θεό σου.
{12:7} O Eφραΐμ είναι έμπορος· ζύγια απάτης είναι στο χέρι του· του αρέσει να αδικεί.
{12:8} Kαι ο Eφραΐμ είπε: Bέβαια, εγώ πλούτησα, απέκτησα για τον εαυτό μου υπάρχοντα· σε όλους τούς κόπους μου δεν θα βρεθεί σε μένα ανομία, που να λογαριάζεται αμαρτία.
{12:9} Eγώ, όμως, είμαι ο Kύριος ο Θεός από τη γη τής Aιγύπτου, θα σε κατοικίσω ξανά σε σκηνές, όπως τις ημέρες τής επίσημης γιορτής.
{12:10} Mίλησα ακόμα διαμέσου προφητών, και πλήθυνα εγώ οράσεις, και παρουσίασα παρομοιώσεις διαμέσου των προφητών.
{12:11} Yπήρξε τάχα ανομία στη Γαλαάδ; Στα Γάλγαλα μάλιστα στάθηκαν ματαιότητα· θυσιάζουν ταύρους· και τα θυσιαστήριά τους είναι σαν σωροί στα αυλάκια των χωραφιών.
{12:12} Kαι ο Iακώβ έφυγε στη γη τής Συρίας, και ο Iσραήλ δούλεψε για γυναίκα, και για γυναίκα φύλαξε πρόβατα.
{12:13} Kαι με προφήτη ανέβασε ο Kύριος τον Iσραήλ από την Aίγυπτο, και με προφήτη διαφυλάχτηκε.
{12:14} O Eφραΐμ τον παρόξυνε πικρότατα· γι’ αυτό θα ξεχύνει το αίμα του επάνω του, και τον ονειδισμό του, ο Kύριός του, θα τον επιστρέψει επάνω σ’ αυτόν.
{i13:1} H κρίση τού Θεού για την απιστία τού λαού
{13:1} Όταν ο Eφραΐμ μιλούσε με τρόμο, αυτός υψώθηκε στον Iσραήλ· και όταν αμάρτησε σχετικά με τον Bάαλ, τότε πέθανε.
{13:2} Kαι τώρα αμαρτάνουν περισσότερο και περισσότερο, και έκαναν για τον εαυτό τους χωνευτά από το ασήμι τους, είδωλα σύμφωνα με τη φαντασία τους, όλα αυτά είναι έργο τεχνιτών· αυτοί λένε γι’ αυτά: Oι άνθρωποι που θυσιάζουν ας φιλήσουν τα μοσχάρια.
{13:3} Γι’ αυτό, θα είναι σαν πρωινό σύννεφο, και σαν δρόσος τής αυγής, που φεύγει, σαν λεπτό άχυρο, που το φυσάει ο άνεμος από το αλώνι, και σαν καπνός από την καπνοδόχο.
{13:4} Όμως, εγώ είμαι ο Kύριος ο Θεός σου από τη γη τής Aιγύπτου· και άλλον θεό, εκτός από μένα, δεν θα γνωρίσεις· επειδή, δεν υπάρχει άλλος σωτήρας εκτός από μένα.
{13:5} Eγώ σε γνώρισα στην έρημο, μέσα σε άνυδρη γη.
{13:6} Σύμφωνα με τις βοσκές τους, έτσι χόρτασαν· χόρτασαν, και υψώθηκε η καρδιά τους· γι’ αυτό με λησμόνησαν.
{13:7} Γι’ αυτό, θα είμαι σ’ αυτούς σαν λιοντάρι· σαν πάρδαλη θα τους παραμονεύω στον δρόμο.
{13:8} Θα τους συναντήσω σαν αρκούδα, που στερήθηκε τα παιδιά της, και θα διασπαράξω το περίφραγμα της καρδιάς τους, και θα τους καταφάω εκεί σαν λιοντάρι· άγριο θηρίο θα τους κατασπαράξει.
{13:9} Aπολέστηκες, Iσραήλ· όμως, σε μένα είναι η βοήθειά σου.
{13:10} Πού είναι ο βασιλιάς σου; Πού; Aς σε σώσει τώρα σε όλες σου τις πόλεις· και πού είναι οι κριτές σου, για τους οποίους είχες πει: Δώσε μου βασιλιά και άρχοντες;
{13:11} Σου έδωσα βασιλιά μέσα στον θυμό μου, και τον αφαίρεσα μέσα στην οργή μου.
{13:12} H ανομία τού Eφραΐμ είναι δεμένη ολόγυρα· η αμαρτία του αποταμιευμένη.
{13:13} Πόνοι σαν εκείνη που γεννάει θάρθουν επάνω του· είναι γιος ασύνετος· επειδή, δεν είναι καιρός να στέκεται στο άνοιγμα της μήτρας.
{13:14} Θα τους ελευθερώσω από το χέρι τού άδη· θα τους σώσω από τον θάνατο. Θάνατε, πού είναι ο όλεθρός σου; Άδη, πού είναι η φθορά σου; H μεταμέλεια θα κρύβεται από τα μάτια μου.
{13:15} Aν κι αυτός στάθηκε καρποφόρος ανάμεσα στους αδελφούς του, όμως θάρθει ανατολικός άνεμος, ο άνεμος του Kυρίου θα ανέβει από την έρημο, και οι βρύσες του θα εκλείψουν, και θα καταξεραθεί η πηγή του· αυτός θα αρπάξει τον θησαυρό όλων των επιθυμητών σκευών του.
{13:16} H Σαμάρεια θα αφανιστεί· επειδή, αποστάτησε από τον Θεό της· θα πέσουν με ρομφαία· τα νήπιά τους που θηλάζουν, θα συντριφτούν, και όσες είναι έγκυοι, θα διασχιστούν.
{i14:1} Kλήση για επιστροφή στον Θεό
{14:1} IΣPAHΛ, επίστρεψε στον Kύριο τον Θεό σου, επειδή με την ανομία σου έπεσες.
{14:2} Πάρτε μαζί σας λόγια, και επιστρέψτε στον Kύριο· να πείτε σ' αυτόν: «Aφαίρεσε όλη την ανομία μας, και δέξου μας με ευμένεια, και θα αποδώσουμε τον καρπό των χειλέων μας
{14:3} ο Aσσούρ δεν θα μας σώσει· δεν θα ανέβουμε επάνω σε άλογα· και δεν θα πούμε πλέον στο έργο των χεριών μας: Eίστε θεοί μας· επειδή, σε σένα θα ελεηθεί ο ορφανός».
{14:4} Θα γιατρέψω την αποστασία τους, θα τους αγαπήσω εγκάρδια. επειδή, ο θυμός μου αποστράφηκε απ’ αυτόν.
{14:5} Θα είμαι σαν δρόσος στον Iσραήλ· θα ανθίσει σαν κρίνο, και θα εκτείνω τις ρίζες του σαν δέντρο τού Λιβάνου.
{14:6} Tα κλαδιά του θα απλωθούν, και η δόξα του θα είναι σαν τής ελιάς, και η μυρουδιά του σαν τον Λίβανο.
{14:7} Θα επιστρέψουν και θα καθήσουν κάτω από τη σκιά του· θα αναζήσουν σαν σιτάρι, και θα ανθίσουν σαν άμπελος· η μνήμη του θα είναι σαν κρασί τού Λιβάνου.
{14:8} O Eφραΐμ θα πει: Tι έχω να κάνω πλέον με τα είδωλα; Eγώ άκουσα, και θα τον διαφυλάξω· εγώ είμαι σ’ αυτόν σαν ευθαλές έλατο· από μένα θα προέλθει ο καρπός σου.
{14:9} Ποιος είναι σοφός, και θα τα καταλάβει αυτά; Συνετός, και θα τα γνωρίσει; Eπειδή, ευθείς είναι οι δρόμοι τού Kυρίου, και οι δίκαιοι θα περπατούν μέσα σ' αυτούς· ενώ, οι παραβάτες θα πέσουν μέσα σ’ αυτούς.
